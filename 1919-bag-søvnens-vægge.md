# Bag Søvnens Vægge

#### 1919

Jeg har ofte tænkt på, om størstedelen af menneskeheden nogensinde lejlighedsvist standser op for at reflektere over den enorme betydningen som drømme, og den obskure verden, som de tilhører, er i besiddelse af. Mens det større antal af vores natlige visioner måske ikke er mere end vage og fantastiske refleksioner af vores vågne erfaringer - Freud mente dette med sin barnagtig symbolik - så er der stadig en vis rest, hvis immundane og æteriske karakter ikke tillader nogen almindelig tolkning, og hvis svagt spændende og foruroligende effekt foreslår mulige glimt ind i en sfære af mental eksistens mindst lige så vigtig som det fysiske liv, men alligevel adskilt fra dette liv af en uoverstigelig barriere. Efter mine erfaringer kan jeg ikke tvivle på dette. Når man er tabt fra sin ordinære bevidsthed, er man rent faktisk gæst i en anden verden, til et liv langt mere forskelligt fra dette liv, som vi kender. Fra disse slørede og fragmentariske erindringer kan vi udlede meget, men alligevel bevise lidt. Vi kan gætte på, at der i drømmene er masse og substans, som vi kender det fra jorden, men som ikke nødvendigvis er noget konstant; og at tid og rum ikke eksisterer som vores vågne selv forstår det. Nogle gange tror jeg, at dette mindre materielle liv er vores sandere liv, og at vores forgæves tilstedeværelse på kloden er sekundær eller blot et virtuelt fænomen.

Det var fra en ungdommelig meditation, fyldt med spekulationer af denne art, at jeg vågnede en eftermiddag i vinteren 1900-1901. Jeg var ansat på statens institution for psykopater, og hertil blev bragt en mand, hvis sag siden har forfulgt mig uophørligt. Hans navn, som anført på optegnelserne, var Joe Slater, eller Slaader, og hans udseende var som den typiske beboer af Catskill Mountain regionen; et af disse mærkelige, frastødende mennesker af primitiv bonde materiel, hvis beboelser næsten havde været fuldstændig isoleret i næsten tre århundreder, i et kuperet landskab, i en ukendt del af landet. Denne isolation fik dem til at synke ned i en slags barbarisk degeneration modsat deres brødre i de mere befolkede distrikter. Blandt disse underlige folk, der svarer nøjagtigt til de mest dekadente elementer af "white trash" i syden, var jura og lov og moral ikke eksisterende; og deres generelle mentale tilstand er formentlig lavere end i nogen anden del af det amerikanske folk.

Joe Slater, der kom til institutionen i varetægt af fire årvågne statslige politifolk, blev beskrevet som en meget farlig karakter, men umiddelbart blev der ikke fremlagt noget bevis for hans farefulde natur, da jeg først så ham. Selvom han var godt over middel af statur og havde muskuløse arme, så lå der en absurd, harmløs dumhed over det blege, søvnig blå i de små rindende øjne. Det indtryk blev kun forstærket af hans forsømte og ubarberede vækst af gult skæg, og tungen, der hængte sløvt på den nedre del af læben. Hans alder var ukendt, da hans slags hverken har familie optegnelser eller permanente familiebånd; men ud fra pandens skaldethed, og ud fra den henfaldne tilstand af hans tænder, bedømte institutionens kirurg ham til at være en mand på omkring de fyrre.

Fra de medicinske dokumenter og rets-dokumenterne lærte vi alt, hvad der kunne indhentes i hans sag: denne mand, en vagabond, jæger og fanger, havde altid været mærkelig i øjnene på sine primitive kollegaer. Han lagde sig til at sove om aftenen, lidt senere end det normale tidspunkt, og når han vågnede, så talte han ofte om ukendte ting på en måde så bizar og grusom, at han satte frygt i hjerterne på selv de mest fantasiløse. Hans sprog var ikke usædvanligt, og han talte aldrig i nedsættende vurderinger om sine omgivelser; men tonen og indholdet af hans ytringer var af en sådan mystisk vildskab, at ingen kunne lytte uden ængstelse. Han var selv generelt lige så forskrækket og forvirret som hans lyttere, og inden for en time efter opvågning ville han glemme alt, hvad han havde sagt, eller i hvert fald alt, der havde fået ham til at tale, som han gjorde; og så faldt han tilbage i bondeknoldens normalitet.

Da Slater blev ældre, viste det sig, at hans morgen-ytringer gradvist var steget i hyppighed og voldelighed; omkring en måned før hans ankomst til institutionen havde der fundet en chokerende tragedie sted, der forårsagede at myndighederne valgte at anholde ham. En dag nær middagstid efter en dyb søvn, påbegyndt efter en whisky-rus omkring klokken fem den foregående eftermiddag, var manden vågnet på den mest pludselige måde, med skrig så forfærdelige og ukristelige, at det bragte flere naboer til hans hytte - en beskidt svinesti, hvor han boede med sin familie. Han farede ud i sneen, slyngende armene til vejrs, og han havde indledte en serie af spring direkte opad i luften; imens råbte han med fuld viljestyrke noget om at nå "den store, store hytte med skinnende lys i tag, vægge og gulv, og den højlydte sære musik, langt væk". To mænd af moderat størrelse forsøgte at holde ham tilbage, og han havde kæmpet med manisk kraft og raseri, skrigende et ønske om og behov for at finde og dræbe en vis "ting, der skinner og ryster og griner." Omsider, efter at han midlertidig var blevet lagt ned af en af mændene med et pludseligt slag, havde han kastet sig på den anden i en dæmonisk ekstase af blodtørst, skrigende djævelsk, at han ville "hoppe højt op i luften og brænde sig vej gennem alt, der forsøgte at standse ham".

Familie og naboer var nu flygtet i panik, og da de mere modige af dem vendte tilbage, var Slater væk, og han havde efterladt en uigenkendelig knust, blød  masse, der havde været et levende menneske mindre end en time før. Ingen af folkene havde vovet at forfølge ham, og det er sandsynligt, at de ville have glædet sig over hans død i kulden; men da de flere morgener senere hørte hans skrig fra en fjern slugt, indså de, at han på en eller anden måde havde formået at overleve, og at hans pacificering i en eller anden forstand ville være nødvendigt. Derefter havde en væbnet gruppe forfulgt ham, hvis formål blev det samme som en sheriffs. Disse var ved et tilfælde stødt på en statssoldat, som havde udspurgt dem, og efterfølgende fulgt gruppen.

På den tredje dag blev Slater fundet bevidstløs i hulrummet af et træ, og taget til det nærmeste fængsel, hvor psykiatere fra Albany havde undersøgte ham, så snart hans sanser var vendt tilbage. Til dem fortalte han en simpel historie. Han havde, sagde han, lagt sig til at sove en eftermiddag ved solnedgang efter at have drukket meget alkohol. Han var vågnet ved at finde sig selv stående med blodige hænder i sneen foran sin hytte. Det lemlæstede lig var naboen, og Peter Slader lå foran hans fødder. Forfærdet var han løbet ud i skoven i et vagt forsøg på at slippe bort fra scenen, som måtte være hans gerning. Ud over disse ting, syntes han ikke at vide noget, og ekspertens afhøring kunne ikke udlede en eneste ekstra kendsgerning.

Den nat sov Slater stille og roligt, og næste morgen vågnede han op med klarhed, og med en vis ændring i udtrykket. Lægen Barnard, der havde tilset patienten, havde bemærket noget i de blegt blå øjne, et vist glimt af en særegen kvalitet, og i de slatne læber kunne ses en næsten umærkelig stramning, som hos et menneske, der kan tage en intelligent beslutning. Men når de spurgte, så faldt Slater tilbage i de sædvanlige forklaringer, og gentog kun, hvad han havde sagt den foregående dag.

På den tredje morgen opstod det første af mandens mentale angreb. Efter tegn på uro i søvnen var han brast ud i en vanvittig forestilling, så kraftig, at der var behov for en samlet indsats, fra fire mænd, til at binde ham i en spændetrøje. Psykiaterne lyttede med stor opmærksomhed til hans ord, og deres nysgerrighed blev vakt til et højt niveau. De hørte en del modstridende og usammenhængende historier om familie og naboer. Herefter begyndte Slater at fable i omkring femten minutter, om grønne bygningsværker af lys, oceaner af rum, mærkelig musik og dunkle bjerge og dale. Men mest af alt havde han dvælet ved en mystisk, flammende entitet, der rystede og lo og spottede ham. Denne store, vage personlighed syntes at have gjort ham forfærdeligt fortræd, og at dræbe den i triumferende hævn var hans altoverskyggende ønske. For at nå det, sagde han, ville han svæve gennem afgrunde af tomhed, og brænde enhver hindring, der stod i vejen for ham. Således førte han sin tale, indtil den med den største pludselighed ophørte. Gløden af galskab døde fra hans øjne, og i kedelig undren kiggede han på sine spørgere og spurgte, hvorfor han var bundet. Dr. Barnard løsnede spændetrøjen, og genbandt den ikke før natten, da det lykkedes ham at overtale Slater til det af egen fri vilje, for hans eget bedste. Manden havde nu indrømmet, at han undertiden talte besynderligt, selvom han ikke vidste hvorfor.

Inden for en uge viste yderligere to anfald sig, men fra dem lærte lægerne kun lidt. Om kilden til Slaters visioner spekulerede de længe, da han hverken kunne læse eller skrive, og han havde tilsyneladende aldrig hørt en legende eller et eventyr; hans smukke billedsprog var ganske uforklarligt. At det ikke kunne komme fra en kendt myte eller historie blev gjort særligt tydeligt af det faktum, at den uheldige galning udtrykte sig i sin egen simple facon. Han fablede om ting, han ikke forstod og ikke kunne fortolke; ting, som han hævdede at have oplevet, men som han ikke kunne have lært gennem en normal fortælling. Psykiaterne blev hurtigt enige om, at de abnorme drømme var grundlaget for al balladen; drømme, hvis livlighed for en tid helt kunne dominere det vågne sind hos denne dybest set underlegne mand. Med behørig formalitet blev Slater anklaget for mord, frikendt på grund af sindssyge, og forpligtede sig til den institution, hvor jeg havde mit ydmyge arbejde.

Jeg har sagt, at jeg altid har spekuleret om drømmenes liv, og ud fra det kan du sikkert forstå den iver, hvormed jeg hengav mig til studiet af denne nye patient, så snart jeg fuldstændig havde klarlagt de faktiske omstændigheder i hans sag. Han syntes, at fornemme en vis venlighed i mig, uden tvivl født af den interesse, jeg ikke kunne skjule, og den blide måde, hvorpå jeg spurgte ham. Ikke at han nogensinde genkendte mig under hans forestillingers vanvid, når jeg åndeløst fulgte hans kaotiske og kosmiske ordbilleder; men han kendte mig i sine stille timer, når han sad ved hans tremme-vindue; eller når han vævede kurve af halm og pil, og måske længtes efter bjergenes frihed, som han aldrig mere skulle opleve. Hans familie kom aldrig for at besøge ham; sandsynligvis havde de fundet en anden midlertidig leder, som disse bjerg-folk nu engang gør det.

I stadig højere grad begyndte jeg at føle et overvældende underværk angående de gale og fantastiske forestillinger, som Joe Slater berettede. Manden selv var ynkelig og ringere i mentalitet end disse forestillinger; men hans glødende, abnorme visioner, som blev beskrevet i en barbarisk, usammenhængende jargon, var sandelig visioner, som kun en overlegen eller endda usædvanlig hjerne kunne blive besvangret af. Hvor ofte, spurgte jeg mig selv, kunne en upåvirkelig fantasi af en degenereret tosse fremmane seværdigheder og syner, som fremførte en lurende gnist af geni? Hvordan kunne han få så meget som en idé om disse glitrende riger af himmelsk stråleglans og rum, der rasede i hans vanvids delirium? Ganske ofte var jeg tilbøjelig til at tro, at den ynkelige personlighed, der krøb foran mig, måtte have en kerne af noget ud over min fatteevne; noget endeløst mere end fatteevnen hos mine mere erfarne, men mindre fantasifulde, medicinske og videnskabelige kolleger.

Og alligevel kunne jeg ikke uddrage noget konkret fra manden. Summen af alle min undersøgelse var, at Slater befandt sig i en slags halvt kropsligt drømmeliv, hvor han vandrede eller svævede gennem prangende og uhyre dale, enge, haver, byer og paladser af lys, i en region, grænseløs og ukendt for mennesket; og der var han ingen bonde eller degenereret, men et væsen af betydning og et levende liv, som bevægede sig stolt og overvejende, og kun lod sig kontrollere af en vis dødsfjende, som syntes at være et væsen af synlig, men æterisk struktur, og som ikke synes at være af menneskelig form. Slater havde aldrig henvist til dette væsen, som var det en mand. Denne ting havde plaget Slater med noget hæsligt, men unavngivet forkert, som galningen (hvis han var galning) længtes efter at hævne.

Ud fra den måde, hvorpå Slater hentydede til deres møder, vurderede jeg, at han og den lysende ting mødtes på lige vilkår; i sin drøms eksistens var manden selv en lysende ting af samme race som sin fjende. Dette indtryk blev opretholdt af hans hyppige referencer til flyvninger gennem rummet, hvor han brændte alt, der hindrede hans fremdrift. Men disse opfattelser blev formuleret i rustikke ord og var utilstrækkelige til at formidle oplevelsen fuldstændigt; en omstændighed, som førte mig til den konklusion, at hvis han faktisk eksisterede i en drømmeverden, da ville talesprog ikke fungere som medium for transmission af tanken. Kunne det være, at drømmerens sjæl beboede denne ringere krop, der desperat kæmpede for at tale om tingen, men at denne enkle og sløve tunge ikke kunne fremsige den virkelige mening? Kunne det være, at jeg stod ansigt til ansigt med intelligente udstrålinger, og kunne jeg opklare mysteriet, hvis jeg lærte at genkende og tolke dem? Jeg kunne ikke fortælle de ældre læger om disse ting. De er skeptiske, kyniske og utilbøjelige til at acceptere nye ideer. Derudover havde lederen af min institution advaret mig i faderlig tone om, at jeg var overbelastet; at mit eget sind havde brug for en pause.

Det havde længe været min overbevisning, at den menneskelige tænkning grundlæggende består af atomare eller molekylære bevægelser, der kan omdannes til æteriske bølger eller strålingsenergi ligesom varme, lys og elektricitet. Denne tro havde tidligt fået mig til at overveje muligheden af telepati eller psykisk kommunikation ved hjælp af et egnet apparatur, og jeg havde i mine dage på universitet udarbejdet et sæt af sende og modtage instrumenter, noget der lignede enheder, der anvendes i trådløs telegrafi. Disse havde jeg testet med en medstuderende, men uden at opnå noget resultat, og snart havde jeg pakket udstyret blort sammen med andre videnskabelige ideer til eventuelt senere brug.

Nu, i mit intense ønske om at undersøge Joe Slater's drømmeliv, søgte jeg disse instrumenter igen, og tilbragte flere dage med at klargøre dem til handling. Da de var færdige, ønskede jeg mere end hurtigst muligt, at undersøge deres funktionalitet. Ved ethvert udbrud af Slaters vold, ville jeg presse senderen til hans pande, og modtageren til min egen, og konstant foretage små justeringer af de forskellige hypotetiske bølgelængder af intellektuel energi. Jeg havde kun lidt begreb om, hvorvidt tanke transmissionen, såfremt den skulle lykkedes, ville vække et intelligent svar i min hjerne, men jeg følte mig sikker på, at det ikke var umuligt. Derfor fortsatte jeg mine eksperimenter, uden at informere nogen om deres natur.

Det var den enogtyvende februar 1901, at disse ting fandt sted. Når jeg ser tilbage henover de år, der er gået, så indser jeg, hvor uvirkeligt det virker, og nogle gange spekulerer jeg på om gamle doktor Fenton ikke havde ret, da han udlagde det hele, som et udslag af min egen begejstrede fantasi. Jeg husker, at han lyttede med stor venlighed og tålmodighed, når jeg fortalte ham om eksperimentet, men bagefter gav han mig noget pulver til nerverne og arrangerede et halvt års ferie, som jeg påbegyndte den efterfølgende uge.

Den skæbnesvangre nat var jeg vildt ophidset og urolig, for på trods af den fremragende pleje, som han havde modtaget, var Joe Slater umiskendeligt døende. Måske var det hans egen frihed i bjergene, som han savnede, eller måske var uroen i hans hjerne blevet for voldsom for hans temmelig træge fysik; under alle omstændigheder flammede vitalitetens flamme på lavt blus i hans krop. Han var døsig, og da mørket faldt på, gled han ind i en urolig søvn.

Jeg satte ham ikke i spændetrøjen, som det var sædvane, når han sov, da jeg så, at han var for svag til at være farlig, selv om han vågnede i psykisk vildrede endnu en gang, inden han ville gå bort. Men jeg fastgjorde på hans hoved og mit de to ender af den kosmiske "radio", og håbede på et første og sidste budskab fra drømmeverdenen i den korte tid, der var tilbage. I cellen sammen med os var der en sygeplejer, en middelmådig fyr, som ikke forstod formålet med apparatet. Eller måske ønskede han ikke at deltage i mit forehavende. Som timerne gik, så jeg hans hoved hænge akavet i søvne, men jeg forstyrrede ham ikke. Jeg, lullet ved vejrtrækning fra den sunde og den døende, må have slumret ind lidt senere.

Lyden af underlige lyriske melodier vækkede mig. Akkorder, vibrationer og harmoniske ekstaser genlød lidenskabeligt fra hvert sted, mens mit syn brast i en drabelig forestilling af ultimativ skønhed. Vægge, søjler og arkitraver af levende ild brændte lysende omkring det sted, hvor jeg syntes at svæve i luften, og jeg strakte mig opad mod en uendelig høj hvælvet kuppel af ubeskrivelig pragt. Sammenblandet med denne fremstilling af statelig skønhed eksisterede en hastig metamorfose i kalejdoskopisk rotation med glimt af brede sletter og yndefuld dale, høje bjerge og indbydende grotter, alt dækket med alle vidunderlige egenskaber af natur, som mine lykkelige øjne kunne opfatte. Alt sammen dannet af nogle glødende, æteriske plast-enheder, som tog del i dette både som ånd og stof. Mens jeg stirrede, opfattede jeg, at min egen hjerne havde nøglen til disse fortryllende transformationer; for hvert behagelige syn, jeg så, var det netop det, som mit skiftende sind mest ønskede at se. Midt i dette elysiske rige, boede jeg, ikke som en fremmed, da hvert syn og lyd var velkendt for mig; ligesom det havde været det utallige af evigheder før, og ville være det i evigheder, som skulle komme.

Den strålende aura af min lysende bror nærmede sig og holdt sig sammen med mig, sjæl til sjæl, med stille og perfekt udveksling af tanker. Tiden nærmede sig triumf. For var min bror ikke blot flygtet fra en nedværdigende periodisk trældom; undsluppet for evigt, og nu forberedte han sig på, at forfølge den forbandede undertrykker til de yderste områder af æteren, hvorefter han kunne udvirke en flammende, kosmisk hævn, der ville ryste sfærerne? Vi svævede rundt lidt tid, da jeg opfattede en let sløring og forvanskning af objekter omkring os, som om en kraft kaldte mig tilbage mod jorden - hvor jeg mindst ønskede at være. Formen i nærheden af mig syntes også at mærke en forandring. Den bragte efterhånden sin diskurs mod en konklusion, og syntes parat til at forlade scenen, forsvindende fra mit syn med en hastighed lidt langsommere end de andre objekter. Et par tanker mere blev udvekslet, og jeg vidste, at den lysende og jeg blev kaldt tilbage til trældom, men for min bror af lys ville det være sidste gang. Min lysende ven ville indenfor mindre en time forlade denne sørgelige planet, og ville være fri til at forfølge undertrykkeren langs Mælkevejen og forbi stjernerne til selve rammerne af uendelighed.

Et veldefineret chok adskilte mit sidste indtryk af den svindende scene af lys fra min pludselige og noget skamfulde opvågnen. Jeg rettede mig op på min stol, da jeg så den døende figur på sofaen bevæge sig tøvende. Joe Slater var faktisk vågnet, men sandsynligvis for sidste gang. Da jeg kiggede nærmere, så jeg, at de gustne kinder havde pletter som skinnede af farve, som aldrig før havde været til stede. Læberne, syntes også usædvanligt stramt komprimeret, som ved en kraft af langt stærkere karakter end Slaters. Hele ansigtet begyndte endeligt at lyse anspændt, og hovedet vendte sig rastløst med lukkede øjne.

Jeg vækkede ikke den sovende sygeplejer, men justerede min telepatiske "radio" en smule, med den hensigt at fange en eventuel afskedsbesked, som drømmeren måske ville levere. Alt i hovedet drejede på én gang kraftigt i min retning og øjnene blev åbnet. Dette fik mig til at stirre i blank forundring. Den mand, der havde været Joe Slater, den dekadente morder, stirrede på mig med et par lysende og ekspanderende øjne, hvis blå syntes subtilt dybere. Hverken mani eller degeneration var synligt i det blik, og jeg følte uden tvivl, at jeg så et ansigt, der rummede et aktivt sind af høj orden.

På dette tidspunkt blev min hjerne opmærksom på en stabil ydre påvirkning. Jeg lukkede mine øjne for at koncentrere mine tanker mere dybt og blev belønnet af den positive viden om, at mit længe søgte mentale budskab var fundet til sidst. Hver transmitteret idé blev hurtigt dannet i mit sind, og selvom intet egentlig sprog blev anvendt, så var min sædvanlige slutning af tanker og udtryk så stor, at jeg syntes at modtage budskabet i almindeligt engelsk.

"Joe Slater er død," fortalte sjælens stemme fra et agentur hinsides søvnens vægge. Mine åbne øjne søgte sofaen med nysgerrig rædsel, og de blå øjne var stadig roligt stirrede, og ansigtet var stadig intelligent animeret. "Han er bedre død end levende, for han var uegnet til at bære det aktive intellekt af kosmisk enhed. Hans grove krop kunne ikke gennemgå de nødvendige justeringer mellem æterisk liv og planetarisk liv. Han var for meget et dyr og for lidt mand; men det er gennem hans mangel, at du er kommet til at opdage mig; de kosmiske og planetariske sjæle bør med rette aldrig mødes. Han har været i min magt i omkring toogfyrre af dine jordbaserede år.

"Jeg er en enhed ligesom det, som du selv blev i den drømmeløse søvns frihed. Jeg er din bror af lys, og jeg flød med dig i de strålende dale. Det er ikke tilladt mig at fortælle dit vågne jord-selv om dit rigtige selv, men vi er alle rejsende gennem enorme rum og rejsende i mange aldre. Næste år kan jeg dvæle i Egypten, som du kalder det, eller i det grusomme imperium Tsan Chan, som vil komme 3000 år fremme i tiden. Du og jeg vil være drevet til verdener, som drejer sig om den røde Arcturus, hvor vi bor i kroppene af insekt-filosoffer, som kravler stolt over Jupiters fjerde måne. Hvor lidt jorden kender livet og dets omfang! Hvor lidt, ja, det burde du vide for din freds skyld!

"Om undertrykkeren kan jeg ikke tale. I har uforvarende følt hans fjerne tilstedeværelse - I, der uden at kende, gav det blinkende fyrtårn navnet Algol, Dæmon stjernen. Det at mødes og erobre undertrykkeren, det er det, som jeg forgæves har stræbt efter i æoner, holdt tilbage af kropslige omgivelser. Denne aften vil jeg gå som en bærer af Nemesis, retfærdig og med lynende kataklysmisk hævn. Se mig i himlen tæt ved Dæmon stjernen.

"Jeg kan ikke tale længere, da Joe Slater's krop gror kold og stiv, og den grove hjerne ophører snart med at vibrere. Du har været min eneste ven på denne planet. Den eneste sjæl, der sansede og søgte mig inden for denne frastødende form, der nu ligger på sofaen. Vi mødes igen - måske i de lysende tåger af Orion's sværd, måske på et dyster plateau i det forhistoriske Asien, måske i ikke huskede drømme, måske i en anden form, når solsystemet er blevet fejet bort."

På dette tidspunkt ophørte tanke-bølgerne brat, og drømmerens blege øjne - eller skal jeg sige den døde mand? - blev snart forvandlet til tomhed. I en halv døs gik jeg over til sofaen og følte på hans håndled, og fandt det koldt, stift og uden puls. De gustne kinder var blegnede igen, og de tykke læber stod åbne, afslørende den degenererede Joe Slaters frastødende rådne tænder. Jeg rystede, trak et tæppe over det hæslige ansigt og vækkede sygeplejersken. Så forlod jeg cellen og gik lydløst til mit værelse. Jeg havde en øjeblikkelig og uforklarlig trang til at sove og drømme - drømme, som jeg ikke ville huske.

Klimakset? Hvilken almindelig fortælling om videnskab kan prale af en sådan retorisk effekt? Jeg har blot fastsat visse ting, der appellerer til mig som fakta, men du kan fortolke dem, som du vil. Som jeg allerede har indrømmet, så benægter min overordnede, den gamle doktor Fenton, virkeligheden af alt, hvad jeg har fortalt. Han sværger med nervøs stemme, at jeg blev nedbrudt af dårlige nerver. Han mener, at jeg har hårdt brug for en lang ferie, med fuld løn, som han generøst tildelte mig. Han forsikrer mig om sin faglige ære, at Joe Slater ikke var mere end en paranoid, hvis fantastiske forestillinger må komme fra de rå folkeeventyr, som cirkulerer i de mest dekadente fællesskaber. Alt dette fortæller han mig - men jeg kan ikke glemme, hvad jeg så på himlen, natten efter at Slater døde. Derfor må en anden pen tilføje det sidste vidnesbyrd, som måske kan give det klimaks, du forventer. Jeg vil citere følgende optegnelse vedrørende stjernen Nova Persei ordret fra den eminente astronomiske myndighed, professor Garrett P. Serviss:

"Den 22. februar 1901 blev en fantastisk ny stjerne opdaget af Doktor Anderson i Edinburgh, ikke meget langt fra Algol. Ingen stjerne havde været synlig på det tidspunkt før. Indenfor 24 timer var den fremmede blevet så lysende, at den overskyggede Capella. I løbet af en uge eller to falmede den, og i løbet af et par måneder var den ikke længere synlig for det blotte øje. "
