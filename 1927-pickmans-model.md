# Pickman's Model

#### 1927

Du beøver ikke at tro, at jeg er sindssyg, Eliot - mange andre har haft mere besynderlige fordomme end denne. Hvorfor griner du ikke af Oliver's bedstefar, som ikke vil køre i en bil? Hvis jeg ikke bryder mig om den forbandede undergrundsbane, så er det min egen sag; og vi kom alligevel hurtigere hertil i en taxi. Vi var blevet nødt til at gå op ad bakken fra Park Street, hvis ikke vi havde taget en taxi. 

Jeg ved, jeg er mere nervøs, end jeg var, da du så mig sidste år, men du behøver ikke at betragte mig som en nerve patient. Der er mange grunde, Gud kender dem, og jeg tænker, at jeg er heldig ved at være ved forstanden i det hele taget. Hvorfor dette tredje grads forhør? Du plejede ikke at være så udspørgende. Men, hvis du må vide det, og jeg ved ikke, hvorfor du ikke skulle det. Måske har du krav på det, på en måde, fordi du blev ved med at skrive til mig, som en bekymret forælder, da du hørte, at jeg havde opgivet Kunst Klubben og holdt mig borte fra Pickman. Nu da han er forsvundet, går jeg nu og da ind i Kunst Klubben, men mine nerver er ikke længere, hvad de engang har været. 

Nej, jeg ved ikke, hvad der er sket med Pickman, og jeg bryder mig ikke om at gætte. Du må måske formode, at jeg havde insider information, da jeg opgav ham - og, at det er derfor, jeg ikke ønsker at tænke på, hvor han er forsvundet hen. Lad politiet finde, hvad de kan - det vil ikke være meget, at dømme ud fra det faktum, at de endnu ikke kender til det gamle North End sted, som han betalte for under navnet Peters. Jeg er ikke sikker på, at jeg selv ville være i stand til at finde det igen - ikke at jeg nogensinde har forsøgt, selv ved højlys dag! Ja, jeg ved, eller jeg er bange for at vide, hvorfor han holdte det skjult. Jeg kommer til det. Og jeg tror du vil forstå, før jeg er færdig, hvorfor jeg ikke fortalte politiet noget. De ville bede om hjælp til guide dem, men jeg vil ikke gå tilbage dertil, også selvom jeg kendte vejen. Der var noget der - og nu kan jeg ikke bruge undergrundsbanen (du må også gerne grine af dette) eller gå ned i kælderen. 

Jeg tror, du ville have vidst, at jeg ikke opgav Pickman af de samme fjollede og tantede grunde som Dr. Reid eller Joe Minot eller Boswoth. Morbid kunst chokerer mig ikke, og når en mand har Pickman's geni, så føler jeg, at det er en ære at kende ham, uaset hvilken retning hans arbejde tager. Boston har aldrig set en bedre maler end Richard Upton Pickman. Jeg sagde det som den første, og jeg siger det stadig, og jeg har aldrig taget afstand fra ham, ikke engang da han vidste mig "Ædende Dæmon". Det var, husker du, dengang Minot ikke gad ham længere. 

Du ved, at det kræver dyb kunst og dyb indsigt i naturen, at skabe ting, som Pickman gjorde det. Enhver designer af en magasin-forside kan smide vilde farver omkring sig og kalde det et mareridt eller en Hekse-Sabbat eller et portræt af djævlen, men kun en sand kunstner kan gøre en sådan ting virkelig skræmmende og virkningsfuld. Det er fordi, at kun en sand artist kender den virkelige anatomi af det frygtelige eller frygtens psykologi - de nøjagtige proportioner, som forbinder sig med latente instinkter og nedarvede minder om frygt; og de rette kontraster af farver og effekter af lys, som kan benyttes til at røre den iboende sans for det fremmedartede. Jeg behøver ikke at fortælle, hvorfor en Fuseli i sandhed bringer angst, mens en billig spøgelses-histories forside næsten kun kan få mig til at le. Der er noget sådanne kunstnere kan indfange - bagved livet - som de evner at vise os i et øjeblik. Doré havde det. Sime har det. Anthony Angarola har det. Og Pickman havde det, som intet menneske før ham, og - jeg håber ved himlen - intet menneske nogensinde igen. 

Spørg mig ikke om, hvad det er, de mennesker ser. Du ved, i ordinær kunst, er der hele den tydelige forskel mellem de vitale, åndende ting uddraget af naturen eller modeller og de kunstige, mekaniske ting, som hentes ind i studiet - nærmest som en ubrydelig regel. Men, jeg vil sige at de virkeligt besynderlige kunstnere har en slags syn, som skaber modellerne, eller fremmaner noget, som synes at udgøre faktiske scener fra en usynlig verden, hvor kunstneren kan uddrage syner fra. Uanset hvad, så lykkedes det ham at skabe resultater, som adskiller sig fra tilskuerens ordinære drømme, ligesom malerens resultater adskiller sig fra en almindelig skoledrengs hjemmelavede tegneserier. Hvis jeg nogensinde blot havde set, hvad Pickman så - men nej! Her, lad os få et glas, før vi bevæger os dybere. Jeg ville ikke være i live, hvis jeg havde set det, som denne mand - hvis han var en mand - havde set! 

Du husker, at Pickmans styrke var ansigter. Jeg tror ikke, at nogen siden Goya kunne tilsætte så meget rendyrket helvede til et sæt af træk eller et enkelt ansigts forvredne udtryk. Og før Goya er du nødt til at gå tilbage til de middelalderlige kunstnere, som skabte gargoyler og kimærer på Notre Dame og Mont Saint-Michel. De troede alle mulige ting - og måske så de alle mulige ting, for middelalderen havde nogle besynderlige tider. Jeg husker, at du spurgte Pickman engang, året før du selv rejste væk, hvordan han i alverden fik sådanne ideer og visioner. Var det ikke et grimt grin, som han gav dig? Det var dels på grund af den latter, at Reid droppede ham. Reid havde, som du ved, studeret sammenlignende patologi, og var fuld af pompøse "indforståede ting" om denne biologiske eller evolutionære betydning af dette eller hint psykiske eller fysiske symptom. Han sagde, at Pickman frastødte ham mere og mere for hver dag, og Pickman skræmte ham næsten hen mod slutningen - og fyrens udtryk udviklede sig på en måde, som han ikke kunne lide; på en måde, der ikke var menneskelig. Han havde en masse snak om kost, og sagde at Pickman måtte være unormal og excentrisk i ekstrem grad. Jeg formoder, at du fortalte Reid, hvis du og han havde nogen snak om det, at Pickmans malerier greb hans nerver og gav ham forstyrrede fantasier. Jeg ved, at jeg selv fortalte ham det.

Men husk på, at jeg ikke opgav Pickman for lignende sammenstød. Tværtimod, min beundring for ham, vedblev med at vokse; "Ædende Dæmon" var en enorm præstation. Som du ved, ville klubben ikke udstille det, og Museum of Fine Arts ville ikke acceptere det som en gave; og jeg kan tilføje, at ingen ville købe det, så Pickman havde det i sit hus, indtil han forsvandt. Nu har hans far det i Salem - du ved, at Pickman kommer fra det gamle Salem, og han havde en heks som forfader, som blev hængt i 1692.

Jeg kom ind i en vane med at ringe til Pickman ganske ofte, især efter at jeg begyndte at lave notater til en monografi om underlig kunst. Det var ganske sandsynligt hans arbejde, som satte ideen i mit hoved, og det viste sig, det fandt jeg ud af, at han var en sand guldgrube af oplysninger og forslag, da jeg omsider begyndte at udvikle ideen. Han viste mig alle malerier og tegninger, som han havde ved hånden; heraf nogle skitser tegnet med blyant og blæk, der ville, det tror jeg i hvert fald, have fået ham smidt ud af klubben, hvis blot et par af medlemmerne havde set dem. Inden længe var jeg næsten en hengiven, og jeg kunne lytte i timevis, som en skoledreng, til hans teorier omkring kunst og hans filosofiske spekulationer, som var vilde nok til at kvalificere ham til 'Danvers Asyl'. Min heltedyrkelse, kombineret med det faktum, at folk generelt var begyndt at have mindre og mindre med ham gøre, gjorde ham meget fortrolig med mig; og en aften, antydede han, at hvis jeg kunne holde munden helt lukket og ikke var for sart, så kunne han vise mig noget ret usædvanligt - noget, som var lidt stærkere end alt andet, som han havde i huset.

"Du ved," sagde han, "der er ting, der ikke vil behage Newbury Street - ting, der er for langt ude her, og som ikke kan opfattes her, og alligevel. Det er min forretning at fange overtoner af sjælen, og du vil ikke finde dem i middelklassens let kunstige, fine gader. Back Bay er ikke Boston - det er ikke noget endnu, fordi det ikke har haft tid til at samle minder op og tiltrække ånd. Hvis der er nogen spøgelser her, så er de alle tamme spøgelser født af den salte mose og den lavvandede bugt; og jeg ønsker menneskelige spøgelser - spøgelser af væsener, som er højt nok organiseret nok til at have set helvede og kendt betydningen af det, som de så."

"Stedet, for en kunstner, som mig er den nordlige del. Hvis nogen æstetiker var oprigtig, ville han acceptere slumkvarterne af hensyn til den stor samling af traditioner. Gud, mand! Indser du ikke, at de steder ikke blot er bygget, men faktisk er levende og vokser? Generation efter generation levede og følte og døde der, og det var i de dage, hvor folk ikke var bange for at leve og føle og dø. Ved du ikke, at der var en mølle på Copp's Hill i 1632, og at halvdelen af ​​de nuværende gader blev anlagt i 1650? Jeg kan vise dig huse, der har stået mindst to århundreder og halvtres år - og andre i meget længere tid; huse, der har været vidner til ting, der ville få et moderne hus til at smuldre til pulver. Hvad ved nutiden om livet og kræfterne bag det? Du kalder Salems trolddom en illusion, men jeg vil vædde på at min fire-gange tip-oldemor kunne have fortalt dig mærkelige ting. De hængte hende på Gallows Hill, mens Cotton Mather så på i gudsfrygtighed. Mather, fanden tage ham, han var bange for, at det lykkedes nogen at sparke sig fri af dette forbandede bur af monotoni - jeg ville ønske at nogen havde lagt en forbandelse over ham eller sugede hans blod en nat!"

"Jeg kan vise dig det hus, som han boede i, og jeg kan vise dig et andet, hvor han var bange for at træde over tærsklen på trods af al hans fine snak. Han vidste ting, han ikke turde skrive i sin dumme 'Magnalia' eller sin barnagtige 'Vidundere fra den Usynlige Verden' (Wonders of the Invisible World). Hør her, vidste du, at hele den nordlige del engang havde et sæt af tunneler, der holdt nogle folk i kontakt med hinandens huse, og kirkegården, og havet? Lad dem retsforfølge og forfølge de overjordiske - der foregik ting hver dag, som de ikke kunne opfange, og stemmer lo om natten, som de ikke kunne placere!"

"Mand, hvorfor? Ud af ti overlevende huse bygget før 1700; jeg tør vædde på, at i otte af dem kan jeg vise dig noget sært i kælderen. Der er næppe en måned, hvor du ikke læser om en håndværker, som finder tilmurede skjulte gange og brønde, som ingen steder fører i dette eller hint gamle sted - du kunne se et hus nær Henchman Street fra den forhøjede bane sidste år. Der var hekse der dengang, og alt det som deres magi hidkaldte; smuglere; kapere - og jeg siger dig, folk forstod at leve, og de vidste, hvordan man kan udvide grænserne for livet, i de gamle tider! Dette er ikke den eneste verden, som en dristig og klog mand kan kende til! Og at tænke på i dag, hvor blege og bløde hjerner fra en klub af formodede kunstnere får gysen og kramper, hvis et billede går længere bagved deres følelser end et Beacon Street te-bord!"

"Den eneste frelsende nåde idag er, at det er forbandet dumt det hele; vi sætter for mange spørgsmålstegn ved fortiden. Hvad gør kort og registre og guide-bøger; fortæller de virkelig om den nordlige del? Bla! Som et gæt vil jeg garantere dig, at jeg kunne vise dig op til tredive eller fyrre gyder og netværk af stræder nord for Prince Street, der ikke er kendt af ti levende væsener, bortset for de udlændinge, der sværmer om dem. Og hvad kender disse udlændinge til deres betydning? Nej, disse gamle steder sover og drømmer smukt og er opfyldt af undren og rædsel, som undviger den daglige kost, og alligevel er der ikke en levende sjæl, som forstår eller udnytter det. Eller rettere, der er kun én levende sjæl, der forstår - for jeg har ikke gravet rundt i fortiden for ingenting!"

"Se her, du er interesseret i den slags ting. Hvad hvis jeg fortalte dig, at jeg har fået et nyt studie deroppe, hvor jeg kan fange nattens ånd af antik rædsel og male ting, som jeg ikke engang kunne tænke på i Newbury Street? Naturligvis vil jeg ikke fortælle de forbandede gamle jomfruer i klubben om det - og Reid, fanden tage ham, hviskede selv som om, at jeg er en slags monster bundet af omvendt evolution. Ja, jeg besluttede for længe tid siden, at hvis jeg skal male rædsel såvel som livets skønhed, så må jeg udforske steder, hvor jeg mener, at rædslen lever."

"Jeg har fundet et sted, som jeg ikke tror tre levende nordiske mænd, foruden mig selv, nogensinde har set. Det er ikke så langt fra den forhøjede bane, hvad angår afstand, men det er århundreder væk, hvad angår sjælen. Jeg tog det på grund af den forunderlige gamle brønd af mursten i kælderen - en af den slags, som jeg fortalte dig om. Bygningen er nærmest ved at falde sammen, så ingen andre vil bo der, og jeg ville hade at fortælle dig, hvor lidt jeg betaler for det. Vinduerne er skærmet med brædder, men jeg kan godt lide det, da jeg ikke ønsker for meget dagslys i mit arbejde. Jeg maler i kælderen, hvor inspirationen er stærkest, men jeg har også nogle værelser indrettet i stueetagen. En siciliansk mand ejer det, og jeg har lejet bygningen under navnet Peters."

"Nå, men hvis du er klar på det, så vil jeg vise dig det i aften. Jeg tror, du vil nyde billederne, for som jeg sagde, så har jeg givet lidt slip på mig selv der. Det er ikke nogen lang tur - nogle gange går jeg derhen, fordi jeg ikke ønsker at tiltrække mig for meget opmærksomhed med en taxi, et sådant sted. Vi kan tage undergrundsbanen fra South Station til Battery Street, og efter det så er der ikke langt til fods."

Nå, Eliot, der var ikke meget for mig at gøre efter denne tale, men jeg holdt mig tilbage for at løbe og gik i stedet til den første ledige taxi. Vi tog dernæst den forhøjede bane på South Station, og omkring klokken tolv gik vi ned ad trappen på Battery Street og langs den gamle havnefront forbi Constitution Wharf. Jeg holdt ikke styr på de tværgående gader, og jeg kan ikke fortælle dig hvilken en vi gik op ad, men jeg ved, at det ikke var Greenough Lane.

Da vi drejede, var det for at gå den ensomme tur gennem en af de ældste og mest beskidte gyder, som jeg nogensinde har set i mit liv; smuldrende udseende gavle, små knuste vinduer og arkaiske skorstene, som stod halvt opløste mod en månelys himmel. Jeg tror ikke, der var tre huse i syne, som ikke havde stået siden Cotton Mathers tid - sikkert var det, at jeg skimtede mindst to bygninger med udhæng, og en enkelt gang troede jeg, at jeg så en toppet tag-linje af pre-hængejerns typen, selvom antikvarer vil fortælle os, at der ingen er tilbage i Boston.

Fra denne gyde, som havde en svagt lys, drejede vi mod venstre ind i en lige så stille og stadig smallere gyde uden lys overhovedet; og i et minut drejede jeg - det mener jeg - i en blød vinkel mod højre i mørket. Ikke længe efter dette fandt Pickman en lommelygte frem og afslørede en ældgammel dør, som så ud til at være halvt fortærret af orm. Han låste den op, og viste mig ind i en small gang, hvor der engang havde været glimrende mørke egepaneler -primitivt, selvfølgelig, men en spændende antydning af tider med Andros og Phipps og hekseri. Så tog han mig gennem en dør til venstre, tændte en olielampe og fortalte mig, at jeg skulle føle mig hjemme.

Du ser, Eliot, jeg er, hvad en mand gadens mand ville kalde temmelig hårdkogt, men jeg vil indrømme, at det jeg så på væggene, fik det til at vende sig i min mave. Det var hans billeder, du ved - dem, som han hverken kunne male eller vise i Newbury Street - og han havde ret, da han sagde, at han havde "givet slip på sig selv". Her - tag en anden drink - jeg trænger til en alligevel! 

Der er ingen grund til at fortælle dig, hvad det lignede, fordi den rædselsvækkende, den blasfemiske rædsel, og den ufattelige ækelhed og det moralske fald kom fra simple strøg, som ikke lader sig klassificere ved ordenes magt. Der var ikke den eksotiske teknik, som kendes fra Sidney Sime og heller ikke saturn-agtige landskaber og måne-lignende svampe som Clark Ashton Smith benytter sig af for at fryse tilskuerens blod til is. Baggrundene var primært gamle kirkegårde, dybe skove, klipper ved havet, tunneler af sten, antikke rum med panel-vægge eller simple hvælvinger af murværk.  Copp’s Hill kirkegård, som ikke kunne være mange blokke væk, var en foretruken scene. 

Galskaben og monstrøsiteten lå i forgrundens figurer - for Pickmans morbide kunst var i særlig grad sammensat af dæmoniske portrætter. Disse figurer var sjældent fuldstændigt menneskelige, men nærmerede sig kun mennesket i forskellige grader. De fleste af kroppene, for det meste på to ben, havde en fremadbøjet holdning og et rovdyrs udtryk. Teksturen på de fleste billeder var ubehagelig udflydende. Jeg kan se dem nu! Deres beskæftigelse - nå, lad være med at bede mig om at være for præcis. Som regel spiste de - og jeg siger ikke, hvad de spiste. Sometider blev de vist i grupper på kirkegårde eller passager under jorden, og ofte syntes de at være i kamp om deres bytte - eller rettere, deres trofæer. Og hvilken forbandet udtryksfuldhed Pickman undertiden kunne give de blinde ansigter foran deres fangst! Til tider sprang de ud af åbne vinduer om natten, eller sad overskrævs på brystet af sovende, stirrende på deres stuber. Et lærred viste en ring af dem, som hylede foran en hængt heks på Gallows Hill, hvis døde ansigt havde et tæt slægtskab med deres. 

Men lad være med at få den ide, at det var deres frygtelige beskæftigelse, temaerne og stederne, som gjorde mig svag af frygt. Jeg er ikke noget tre års barn, og jeg har set meget lignende før. Det var ansigterne, Eliot, de forbandede ansigter, som lo og savlede fra lærrederne med deres livagtige ånde! Ved Gud, mand, troede sandelig, at de næsten var i live! Den kvalmende troldmand havde vækket helveds ild med pigment, og hans pensel havde været en mareridts-gydende tryllestav. Giv mig den karaffel, Eliot!

Der var et billede som han kaldte "Lektionen" - himmel, tilgiv mig, at jeg nogensinde har set det! Lyt - kan du forestille dig en cirkel af navnløse hunde-lignende ting, som sidder på en kirkegård, hvor de underviser et barn i at æde? Prisen på en skifting, tænker jeg. Du kender vel den gamle myte om, hvordan skiftinger efterlades i vugger i bytte for menneskenes babyer, som de stjæler. Pickman viste, hvad der sker med disse stjålne babyer - hvordan de vokser op - og så begyndte jeg at forstå det hæslige forhold i menneskenes ansigter og de ikke-menneskelige figurer. Han syntes, i alle gradueringer af sygelighed mellem det rent ikke-menneskelige og det degraderede menneske, at oprette en sardonisk kobling og evolution. De hunde-lignende væsner var udviklet af mennesker!

Og snart begyndte jeg at spekulere på, hvordan en skifting virkede iblandt menneskene, og mit blik fangede et billede som udtrykte denne tanke. Det var et gammelt puritansk interiør - et stærkt oplyst værelse med gitter for vinduerne, klodsede møbler fra det syttende århundred, og en familie som sidder omkrign faderen, som læser op fra Skriften. Ansigterne udtrykker nobel ærbødighed, undtagen et, som udtrykker hån mod de andre. Det var en ung mand, som uden tvivl var en formodet søn af den fromme fader, men i det væsentlige virkede som en søn af urene ting. Det var deres skifting - og i en ånd af overlegen ironi havde Pickman givet skiftingen træk, som havde en mærkbar lighed med hans egne træk.

På dette tidspunkt tændte Pickman en lampe et tilstødende lokale, og han holdt høfligt døren for mig; han spurgte mig,om jeg ønskede at se hans "moderne undersøgelser". Jeg havde ikke været i stand til at udtrykke mine meninger - jeg var for stum af frygt og afsky - men jeg tror, at han fuldt forstod og følte det som et stort kompliment. Og igen, det vil jeg igen forsikre dig om, Eliot, så ved du, at jeg ikke har svage nerver overfor udtryk, som viser afvigelse fra det almindelige. Jeg er midaldrende og nogenlunde sofistikeret, og jeg tror du så nok til mig i Frankrig til at vide, at jeg ikke let lader mig slå ud. Husk også, at jeg blot lige havde genvundet evnen til regelmæssig vejrtrækning efter disse rædselsvækkende billeder, som havde forvandlet koloniale New England til et værelse i helvede. Men, på trods af alt dette, så lykkedes det for det næste værelse at tvinge et rigtigt skrig ud af mig, og jeg måtte holde fast i dørens karm for ikke at falde forover. Det andet værelse havde vist en samling af dæmoner og hekse, som overtog vores forfædres verden, mens dette bragte rædselen lige ind i vores eget daglige liv!

I sandhed, manden kunne male! Der var et værk som hed "metro ulykke", hvor en horde af de modbydelige skabninger var klatret op fra ukendte katakombere gennem en revne i gulvet ved Boylston Street stationen; og nu angreb de en flok mennesker på perronen. Et andet værk viste en dans på Copp’s Hill iblandt gravpladser med vor tid i baggrunden. Og så var der værker med kældre, monstre som krøb gennem huller og kløfter i murværk, mens de grinende satte sig på hug bag tønder og ovne, hvor de ventede på ofre, som ville træde ned ad trapperne. 

Et modbydeligt lærred syntes at skildre et stort tværsnit af Beacon Hill med myre-lignende hære af stinkende monstre, som klemte sig op gennem huller i jorden. Danse på de moderne kirkegårde blev frit skildret, men eet lærred chokerede mig på en måde mere end alle de andre - en scene i en ukendt hvælving, hvor snesevis af bæsterne stod i en gruppe omkring en guide, som holdt en velkendt Boston guide-bog frem, som der tilsyneladende blev læst højt fra. Alle pegede på en særlig passage, og ethvert ansigt virkede så forvrænget af epileptisk og hidsig latter, at jeg næsten syntes at høre et djævelsk ekko. Titlen på dette værk var "Holmes, Lowell og Longfellow Lie. Begravet på Mount Auburn."

Da jeg efterhånden fik stabiliseret mig selv og fik justeret mig til djævelskaben og sygeligheden i det andet rum, begyndte jeg at analysere nogle af punkterne i min kvalmende afsky. For det første, sagde jeg til mig selv, Pickmans billeder frastøder mig på grund af den fuldkomne umenneskelighed og den afstumpede grusomhed. Manden må være en ubarmhjertig fjende af hele menneskeheden, når han tager en sådan glæde i tortur af sind og krop; degradering af hele mennesket. For det andet, så fylder de mig med rædsel, fordi det er store værker. Denne kunst var kunst, som overbeviste - når vi så billederne, da så vi noget som mindede os om virkelige dæmoner, og vi frygtede dem. Og det mærkelige ved det hele var, at Pickman ikke fik sin kraft ved halvt at skjule det bizarre. Intet var utydeligt, forvrænget eller konventionelt; konturerne var skarpe og fyldte af liv, og detaljerne blev næsten smerteligt defineret. Og så ansigterne!

Det var ikke blot en kunstners fortolkning, som vi så; det var undergangen; krystal-klart skildret og med en stærk objektivitet. Ved himlen, det var det! Manden var ikke en fantast eller romantiker overhovedet - han forsøgte end ikke at skildre kværnende prismatiske, korte drømme, men koldt og sardonisk afspejlede han en stabil, mekanisk og veletableret verden af rædsel, som han betragtede i sin helhed og uden vaklen. Gud ved, hvad verden kunne være. Men hvor i verden betragtede han disse glimt af blasfemiske figurer, som kravlede gennem billederne; uanset hvor kilden for billederne kunne være, så var en ting sikkert. Pickman var i enhver henseende - i opfattelse og udførelse - en grundig, omhyggelig og næsten videnskabelig realist. 

Min vært førte mig nu ned i kælderen til hans egentlige studie, og jeg gøs i forventning om flere rædsels-effekter blandt de ufærdige lærreder. Da vi nåede bunden af de fugtige trapper, drejede han sin lygte mod et hjørne af et stort åbent rum foran os, som afslørede en cirkulær forhøjning af sten, som tilsyneladende var en stor brønd i gulvet. Vi gik nærmere og jeg kunne se, at brønden måtte være fem fod i bredden, med vægge som var en god fod brede og omtrent seks tommer over gulvet - solidt arbejde fra det syttende århundrede, hvis jeg ikke tog meget fejl. Det her, sagde Pickman, var det, som han havde talt om - en indgang til netværket af tunneler, som løb under bakken. Jeg bemærkede, at hullet ikke var muret til, og en tung skive af træ dannede tilsyneladende et dæksel. Jeg tænkte på de ting, som denne brønd havde været i forbindelse med, hvis ikke Pickmans vilde gæt blot havde været en art retorik. Jeg rystede let; og vendte mig så for at følge ham et trin op og gå gennem en small dør og ind i et værelse af rimelig størrelse, som havde et trægulv. Det var indrettet som studie. En gas-lampe gav det nødvendige lys til arbejdet. 

De ufærdige billeder på staffelier eller opstillet langs væggene var ligeså skrækkelige som de færdige ovenpå, og viste den omhyggelige metode som kunstneren benyttede sig af. Scener blev afmærket med største omhu, og blyant-streger fortalte om den nøjagtige omhu, som Pickman benyttede for at få de rette perspektiver og proportioner. Manden var genial - jeg siger det nu, selvom jeg ved så meget, som jeg nu gør. Et stort kamera stod på et bord, og Pickman fortalte mig, at han benyttede det til at indfange baggrunds-scener, som han så derefter kunne male; på den måde var han fri for at tegne dem ude i byen. Han mente, at et fotografi var ligeså godt som en virkelig scene eller model for arbejdet; og erklærede at han benyttede denne metode regelmæssigt.

Der var noget foruroligende over de kvalmende skitser og halvfærdige uhyrligheder, som grinte fra alle sider af rummet, og da Pickman pludseligt vendte et stort lærred, som havde stået mod væggen, kunne jeg ikke holde et højt skrig tilbage - det andet som jeg havde udstødt den aften. Skriget sendte ekko på ekko tilbage til den gamle kælder, og jeg blev nødt til krampagtigt at holde en lang række af reaktioner tilbage, som truede med at bryde ud som hysterisk latter. Barmhjertige skaber! Eliot, jeg ved ikke hvor meget, som var virkeligt og hvor meget som var feberagtig fantasi. Det forekommer mig umuligt, at jorden kan rumme en sådan drøm! 

Det var en kolossal og navnløs blasfemi med skærende røde øjne, som i benede kløer holdt en genstand, som havde været et menneske; gnavende af hovedet som et barn, der spiser en slikkepind. Det var krøbet sammen, og når man stirrede på det, da følte man at det ethvert øjeblik kunne smide sit bytte og finde et nyt og saftigere. Men fanden tage det; det var ikke engang det fjendtlige tema, som gjorde det til en evig kilde af rædsel, rummende al panik - ikke det, ikke dets hunde-ansigt med de spidse ører, blodstukne øjne, flad næse og savlende mund. Det var ikke de skællede kløer og heller ikke den jord-indsmurte krop eller føddernes hov-lignende udtryk - ingen af disse træk, selvom de sandsynligvis ville kunne drive en ophidset mand til vanvid.

Det var teknikken, Eliot - den forbandede, den ugudelige, den unaturlige teknik. Som levende væsen har jeg aldrig set noget lignende. Selve livs-ånden syntes at være pustet ind i lærredet. Monsteret var der - det stirrede og gnavede og gnavede og stirrede - og jeg vidste, at kun en suspension af naturens love ville tillade en mand at male sådan et væsen uden model - uden et glimt af en virkelig nedre verden ville et menneske aldrig kunne male dette.

Sat fast med en tegnestift på en ledig plads på lærredet var et tykt krøllet stykke papir - måske, tænkte jeg, et fotografi, som Pickman kunne benytte til at male en baggrund ligeså hæslig som mareridtet foran mig. Jeg rakte frem for at rette det ud og se på det, da jeg pludseligt så Pickman stå aldeles stille. Han havde lyttet med særlig intensitet lige siden mit chokerende skrig, som havde skabt ejendommelige ekkoer i den mørke kælder, og nu syntes det som om, at han var ramt af en rædsel, som dog ikke helt kunne sammenlignes med min; den havde en mere fysisk end åndelig karakter. Han tog en revolver frem og gjorde en bevægelse, som fortalte mig, at jeg skulle holde mig i ro, og så gik han ud i kælderens centrale rum og lukkede døren efter sig.

Jeg tror, jeg var lammet i et øjeblik. Og jeg begyndte at efterligne Pickmans lytten, og jeg forestillede mig, at jeg hørte en svag skurrende lyd et eller andet sted, og en serie af hvin eller udrøb i en retning, som jeg ikke kunne placere nøjagtigt. Jeg tænkte på store rotter og rystede. Så kom der en afdæmpet form for klapren, som på en måde gav mig gåsehud over hele kroppen, selvom jeg ikke helt kan gengive i ord, det jeg følte. Det var som et stort stykke træ, som faldt på sten - træ på sten - hvad fik det mig til at tænke på?

Jeg hørte det igen, men højere. Der var en vibration, som om træet faldt længere end før. Derefter fulgte en skarp krassende støj, noget lavmælt volapyk fra Pickman, og den larmende støj fra revolveren, som blev tømt for alle seks skud, affyret spetakulært, som hvis en løvetæmmer skyder op i luften for effektens skyld. Et dæmpet hvin eller udbrud, og et bump. Dernæst mere krassen i træ eller mursten, en pause og åbningen af en dør - hvor jeg, indrømmet, rystede voldsomt. Pickman kom tilbage med den rygende pistol, og forbandede rotterne som havde inficeret den gamle brønd. 

"Pokker ved, hvad de spiser, Thurber, " grinte han, "for disse arkaiske tunneler rører kirkegårde og hekse-huler og havets kyst. Men hvad det end er, så er de løbet tør for forsyninger; de var djævelsk ivrigt efter at komme op. Dit skrig hidkaldte dem, vil jeg tro. Det er med at være forsigtig i disse ældgamle steder, selvom jeg nogle gange tænker at de er et positivt aktiv for stemning og atmosfære."

Nå Eliot, den var enden på aftenens eventyr. Pickman havde lovet mig at vise mig stedet, og himlen skal vide, at det havde han gjort. Han fulgte mig ud af dette virvar af gyder, i en anden retning end vi kom fra, syntes det mig, for da vi nåede til en gadelygte, var vi et halv-genkendeligt område med montone rækker af af blandede udlejningsejendomme og gamle huse. Charter Street, viste det sig at være, men jeg var for rystet til at vide eksakt, hvorfra vi var kommet. Vi var kommet for sent til at vi kunne nå den forhøjede bane, og vi gik tilbage mod byen, langs Hanover Street. Jeg husker denne tur. Vi skiftede fra Tremont til Beacon, og Pickman efterlod mig på hjørnet af Joy, hvor jeg drejede af. Jeg talte aldrig med ham igen.

Hvorfor jeg droppede ham? Lad være med at være utålmodig. Vent, jeg ringer efter kaffen. Vi havde fået nok af de andre ting. Men nej - det var ikke billederne, som jeg så; selvom jeg vil sværge på, at det ville få ham udstødt i ni tiendedele af hjem og klubber i Boston, og jeg tror ikke, at du vil undre dig over, hvorfor jeg er nødt til at holde mig fra undergrundsbaner og kældre. Det var noget - som jeg fandt i min frakke den næste morgen. Du ved, det sammenkrøllede stykke papir, som sad fast med tegnestift på lærredet i kældere; det, som jeg troede var et fotografi af en scene, som han ville benytte som baggrund for monsteret. Den sidste forskrækkelse kom, da jeg rakte frem for at krølle papiret ud, som blot havde været sammenkrøllet i min lomme. Men her er kaffen - drik den sort, Eliot, det vil gøre dig godt.

Ja - et stykke papir var grunden til, at jeg droppede Pickman; Richard Upton Pickman, den største kunstner, som jeg nogensinde har kendt - og det mest ækle væsen som nogensinde har overskredet grænserne for livet, og sprunget ned i dybet af myter og galskab. Han var ikke rent menneske. Måske han var født i mærkelige skygger, eller han havde fundet en metode til at låse den forbudte port op. Det kan alligevel være det samme nu, for han er forsvundet - tilbage i det fabelagtige mørke, som han elskede at undersøge. Her, lad mig få lyset herhen. 

Spørg mig ikke om eller bed ikke mig om at forklare, hvad det var, som jeg brændte. Spørg mig heller ikke, hvad der var under den mulvarpe-agtige bygning; det som Pickman var så ivrig efter at kalde rotter. Der er hemmeligheder, ved du, som måske er kommet fra den gamle Salem tid, og Cotton Mather fortæller selv mærkeligere ting. Du ved hvor forbandede fulde af liv Pickmans malerier var - hvordan alle undrede sig over, hvor han fik disse ansigter fra. 

Godt så - det papir var ikke et fotografi af en en mulig baggrund. Det, som fotografiet viste var simpelthen den monstrøse ting, som han malede på det forfærdelig lærred. Det var modellen som han brugte - og baggrunden var blot væggen i hans kælderstudie ned til den mest nøjagtige detalje. Men ved Gud, Eliot, *det var et virkeligt fotografi*. 


