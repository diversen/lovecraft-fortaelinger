# Hunden

#### 1922

I mine forpinte ører lyder der uophøreligt snurrende og flagrende mareridt, og en svag larm som fra en gigantisk hund. Det er ikke drømme - det er end ikke, frygter jeg, sindssyge - for alt for meget er allerede sket til, at jeg kan have en sådan barmhjertig tvivl. St. John er nu et lemlæstet lig; og jeg alene ved hvorfor, og min viden hænger sådan sammen, at jeg snart vil blæse hjernen ud, af frygt for, at jeg snart selv vil blive lemlæstet på samme måde. Ned gennem uoplyste og uendelige korridorer af besynderlige fantasier fejer mørk og formløs Nemesis, som driver mig mod min egen udslettelse.

Må himlen tilgive den tåbelighed og sygelighed, som førte os begge mod en så uhyrlig skæbne. Træt af almindeligheder fra en fantasiløs verden, hvor selv eventyr og romantik hurtigt vokser sig forslidt. St. John og jeg fulgte med begejstring hver æstetisk og intellektuel bevægelse, som lovede et pusterum fra vores ødelæggende livslede. Symbolisternes gåder og Det Prærafaelitiske Broderskabs ekstaser blev os til del, men hver ny stemning blev udtømt, for sin nyhed og appel, alt for hurtigt. Kun dekadencens mørke filosofi kunne holde sit greb i os, og denne fandt vi kun potent ved at gradvist at øge dens diabolske dybde i vores udforskning. Baudelaire og Huysmans var snart udtømt for spænding, og omsider fandtes der kun direkte stimuli gennem unaturlige personlige oplevelser og eventyr. Det var dette rædselsvækkende følelsesmæssige behov, som til sidst førte os ind på den afskyelige kurs, som jeg selv i min nuværende frygt, nævner med skam og fortrydelse - den hæslige ekstremitet af menneskelig galskab, den afskyede praksis at røve grave.

Jeg kan ikke afsløre detaljerne i vores chokerende ekspeditioner, eller katalogisere blot de værste af vores trofæer, som pryder det navnløse museum, som vi anrettede i det store stenhus, hvor vi boede alene i fællesskab uden tjenestefolk. Vores museum var et blasfemisk, utænkeligt sted, hvor neurotiske virtuosers sataniske smag havde samlet et univers af terror og forfald, for at ophidse vores slidte følelser. Det var et hemmeligt rum, langt, langt under jorden; hvor store bevingede dæmoner udskåret i basalt og onyx kastede op, mærkeligt grønt og orange lys, fra vidt åbne grinende munde, og skjulte pneumatiske rør løb  uordnet i en kalejdoskopisk dans med døden bag røde dødslignende ting, som var vævet ind i voluminøse sorte tæpper. Gennem disse rør kom duften af blege begravelses-liljer, nogle gange den narkotiske røgelse fra indbildte østlige helligdomme med døde konger, og andre gange - jeg gyser ved at huske det - den frygtelige, sjæl-forstyrrende stank af åben grav.

Omkring væggene i dette frastødende kammer fandtes kister med antikke mummier, vekslende mellem kønne, livagtige kroppe, perfekt præserverede af konservatorens kunst. Der var gravsten stjålet fra de ældeste kirkegårde i verden.  Nicher her og der indeholdt kranier i alle former, og hoveder bevaret i forskellige stadier af opløsning.  Der kunne man finde rådne, skaldede hoveder fra berømte adelsmænd, og de friske og strålende gyldne hoveder fra nyeligt begravede spædbørn. Statuer og malerier var der, med temaer om alle mulige djævelske afskyeligheder, og nogle af dem udført af St. John og mig selv. En låst mappe, indbundet i menneskehud, indeholdt visse ukendte og unævnlige tegninger, som rygtet fortalte var udfærdiget af Goya, men som han aldrig havde erkendt. Der var kvalmende musik-instrumenter, streng-instrumenter messinge- og træblæssere, som St. John og mig undertiden benyttede til at fremkalde kvalmende dissonanser af udsøgt sygelighed og djævelsk hæslighed; i et væld af kabinetter af ibenholt hvilede den mest utrolige og utænkelige samling af grav-rov, som nogensinde var samlet af den menneskelige galskabs yderste perversion. Det er dette rov, som jeg ikke kan tale om - gudskelov havde jeg mod til at ødelægge det, længe før jeg overvejede at ødelægge mig selv.

De røveriske udflugter, hvor vi indsamlede vores unævnlige skatte var altid kunstnerisk mindeværdige begivenheder. Vi var ikke vulgære ånder, men arbejdede kun i særligt humør, landskab, miljø, vejr og årstid. Dette tidsfordriv var for os den mest udsøgte æstetiske form for udtryk, og vi gav alle disse detaljer en kræsen omsorg. En uhensigtmæssig time, en skurrende lyseffekt eller en kluntet ændring af den fugtige jord; det kunne næsten helt ødelægge den ekstatiske pirren, som fulgte opgravningen af nogle ildevarslende, grinende hemmeligheder fra jorden. Vores søgen efter nye scener og pikante betingelser var febrilsk og umættelig - St. John var altid lederen, og han var den, der ledte vejen ved røveriet af det forbandede sted, som bragte os vores hæslige og uundgåelige undergang. 

Af hvilken ondskabsfuld fatalitet blev vi lokket til den forfærdelige hollandske kirkegård? Jeg tror, at det var de mørke rygter og legender, fortællinger om een som var blevet begravet for fem århundreder siden, som selv havde været gravrøver og som havde stjålet en potent ting fra en mægtig grav. Jeg kan huske scenen i de sidste øjeblikke - den blege efterårs farvede måne, som kastede lange ildevarslende skygger; de groteske træer, som hang mutte og mødtes med det forsømte græs og de smuldrende gravsten; de enorme legioner af mærkeligt kolossale flagermus, som fløj mod månen; den antikke kirke indhyldet i vedbend, som pegede en abnorm spektral finger mod en gusten himmel; de selvlysende insekter, hvis dans lignede et ligbrændingsbål under en gruppe af taks-træer i et fjernt hjørne; stank af mug, vegetation og mindre forklarlige ting, som blandede sig svagt med nattens vind, som drev ind fra fjerne sumpe og havet; og værst af alt, denne svage, dybe tone fra en stor hylende hund, som vi hverken kunne se eller placere med bestemthed. Da vi hørte antydningen af denne hylen, da gøs vi, og huskede bøndernes fortællinger; for ham som vi søgte var århundreder før blevet fundet selvsamme sted, revet og flået af et ukendt bæsts kløer og tænder. 

Jeg mindes, hvordan vi hakkede i denne gravrøvers grav med vores spader, og hvordan vi begejstret forestillede os billedet af os selv, graven, den belge stirrende måne, de rædselsvækkende skygger, de groteske træer, de titanske flagermus, den antikke kirke, det dansende dødsbål, den sygelige stank, den blide og klagende nats blæst, og den fremmede, halvt-hørte, ubestemmelige hylen, hvis eksistens var ganske uvis. Så ramte vi et materiale, som var hårdere end den fugtige muld, og opdagede en rådnende aflang kasse med forekomster af mineraler afsat af den urørte jord. Den var ufattelig hård og tyk, men ligeledes gammel, og da vi endelig fik hul på den, lod vi vores øjne mættes af dens indhold.

Meget - besynderligt meget - var tilbage af objektet til trods for femhundrede år i jorden. Skelettet, knust adskillige steder af kæber, var dog holdt sammen af en overraskende fasthed, og vi fyldtes af fryd ved at se det rene hvide kranie med lange, faste tænder og de tomme øjenhuler, som engang havde glødet med samme sataniske jubel som vores øjne. I kisten lå der en amulet af mystisk og eksotisk design, som tilsyneladende var blevet båret omkring den dødes hals. Det var en mærkelig konventionel figur af en bukkende og bevinget hund, eller sphinx med et halvt hunde-ansigt, og figuren var udsøgt udskåret i antik orientalsk stil, i et lille stykke af grøn jade. Udtrykket af dens egenskaber var frastødende i ekstrem grad, som at sanse død, bestialitet og ondsindethed. Omkring midten var en indskrift med bogstaver, som hverken St. John eller jeg kunne identificere; og på bunden, ligesom skaberens segl, var der tegnet et grotesk formidabelt kranium.

Straks efter at vi havde skuet denne amulet, vidste vi, at vi måtte have den; at denne skat alene var vores logiske fund i den ældgamle grav. Selvom om konturerne var uvante, da begærede vi den alligevel, men mens vi kiggede nærmere på den, opdagede vi at den ikke var fuldstændig fremmedartet. Den var i sanhed mærkelig i forhold til alt kunst og litteratur, som sunde og velovervejede mennesker kender til, men vi genkendte den som en ting beskrevet i den gale araber Abdul Alhazreds forbudte Necronomicon; det skrækkelige sjæle-symbol på den lig-ædende kult i utilgængelige Leng, i Centralasien. Alt for godt kunne vi spore særlige træk beskrevet af den gale arabiske dæmonolog; træk, skrev han, udtrukket af obskure overnaturlige manifestationer opfattet af de sjæle som gnavede og fortærrede de døde. 

Vi greb det grønne jade objekt, og kastede et sidste blik på det blege og huløjede ansigt og lukkede graven, som vi havde fundet den. Mens vi skyndte os bort fra dette afskyelige sted, med den stjålne amulet i St. Johns lomme, syntes vi, at vi så flagermusene stige samlet ned mod graven, som om de søgte efter en forbandet og uhellig nærring. Men efterårets måne skinnede svag og bleg, og vi kunne ikke være sikre. Og, ligeledes, da vi sejlede bort fra Holland den næste dag, syntes vi, at høre den fjerne hylen fra en gigantisk hund i baggrunden. Men efterårets vind sang trist og klagsomt, og vi kunne ikke være sikre.

#### II

Mindre end en uge efter at vi var vendt hjem til England, da begyndte mystiske ting at ske. Vi levede som eneboere; blottet for venner, alene og uden ansatte i et par værelser i en gammel herregård på en dyster og ensom hede; så vores døre var sjældent forstyrret af banken fra besøgende. Men nu var vi plaget af, hvad der syntes at være hyppige lyde om natten; ikke kun ved dørene, men også omkring vinduerne, både de øvre og de nedre. Vi forestillede os engang, at en stor ugennemsigtig krop skyggede for bibliotekets vindue, når månen skinnede på det, og en anden gang troede vi, at vi hørte en susen eller flagrende lyd ikke langt borte. Hver gang afslørede undersøgelserne ingenting, og vi begyndte at tilskrive forekomsterne fantasi - samme nysgerrige og forstyrrede fantasi, der lod den fjerne hylen, som vi syntes at have hørt på den hollandske kirkegård, fortsætte svagt og vedvarende. Jade amuletten hvilede på en niche i vores museum, og nogle gange brændte vi mærkeligt duftende stearinlys foran den. Vi læste meget i Alhazred’s Necronomicon om dens egenskaber, og om forholdet mellem dæmoners sjæle og de objekter, der symboliserer disse; og vi blev forstyrret af det, vi læste. Så kom terroren.

Om natten den 24. september 19--, hørte jeg et bank på min kammers dør. Jeg regnede med at det var St. John, og jeg bad den bankende om at træde ind, men blev kun besvaret af en skinger latter. Der var ingen i korridoren. Da jeg vækkede St. John fra sin søvn, foregav han fuldstændig uvidenhed om begivenheden, og blev ligeså bekymret som mig. Det var den aften, at den svage, fjerne hylen over heden blev en vis og frygtet virkelighed for os. Fire dage senere, mens vi begge var i det skjulte museum, kom der en lav, forsigtig skraben på en enkelt dør, som førte til det hemmelige bibliotek trappe. Vores opmærksomhed var nu delt, for udover vores frygt for det ukendte, havde vi altid haft en skræk for, at vores uhyggelige samling kunne blive opdaget. Vi slukkede alle lys, og vi fortsatte til døren og den stod pludseligt åben; vi følte en uforklarlig susen af luft, og hørte noget, som syntes at være langt væk, en mærkelig kombination af raslen og velformuleret tale. Om vi ​​var gale, drømte eller sansede, forsøgte vi ikke at afgøre. Vi indså kun, med den sorteste gru, at den tilsyneladende ulegemlige snak uden tvivl foregik i det hollandske sprog.

Efter dette levede vi i stigende rædsel og fascination. Overvejende holdt vi os til den teori, at vi i fællesskab var ved at blive sindssyge fra vores liv i unaturlige ophidselser, andre gange glædede det os mere at dramatisere os selv, som ofre for en krybende og rystende undergang. Bizarre manifestationer var nu alt for talrige til at tælle. Vores ensomme hus var tilsyneladende ved at blive indtaget af ​​et ondsindet væsen, hvis natur vi ikke kunne gætte, og hver nat, denne dæmoniske hylen, som rullede over den forblæste hede, altid højere og højere. Den 29. oktober fandt vi i den bløde jord under bibliotekets vindue en række fodspor, som var aldeles umulige at beskrive. De var så forvirrende, som de horder af store flagermus som nu hjemsøgte den gamle herregård i et hidtil uset og stigende tal.

Rædselen nåede sin kulmination den 18. november, hvor St. John gik hjem efter mørkets frembrud fra den fjerne banegård. Han blev grebet af en forfærdelig kødædende ting og revet til blods. Hans skrig nåede huset, og jeg skyndte mig til den frygtelige scene i tide til at høre et virvar af vinger, og jeg så en vag sort, skyggeagtig ting, som en silhuet mod den stigende måne. Min ven var ved at dø, da jeg talte med ham, og han kunne ikke svare sammenhængende. Alt, hvad han kunne gøre, var at hviske, "Amuletten - den fordømte ting - ". Så kollapsede han, som en kraftesløs masse af lemlæstet kød.

Jeg begravede ham den næste midnat i en af ​​vores forsømte haver, og mumlede over hans krop et af ​​disse djævelske ritualer, som han havde elsket i livet. Og da jeg udtalte det sidste dæmoniske sætning hørte jeg langvejs fra, ude over heden, en svag larm fra en gigantisk hunde. Månen var oppe, men jeg turde ikke se på det. Og da jeg så ud over den svagt oplyste mose, kunne jeg se en bred tåget skygge, som bevægede sig fra høj til høj. Jeg lukkede mine øjne og kastede mig med ansigtet mod jorden. Da jeg igen stod oprejst, jeg ved ikke hvor lang tid senere, vaklede jeg ind i huset og foretog en chokerende gestus, af respekt og ærefrygt, foran nichen med amuletten af grøn jade.

Jeg var nu bange for at bo alene i den gamle hus på heden, og jeg forlod det den følgende dag for at tage til London. Jeg tog amuletten med mig efter at have ødelagt resten af samling med ild og dernæst nedgravet resterne af den ​​ugudelige samlingen. Men efter tre nætter hørte jeg igen denne hylen, og efter en uge følte jeg mærkelige øjne stirre på mig, når det var mørkt. En aften, da jeg slentrede langs Victoria Embankment for at få lidt nødvendigt luft, så jeg en sort form som skyggede for ​​lampernes refleksioner i vandet. En vind stærkere end nattens vinden susede, og jeg vidste, at hvad der var sket St. John, det skulle snart tilstøde mig.

Den næste dag indpakkede jeg omhyggeligt den grønne jade amulet og sejlede til Holland. Hvilken barmhjertighed jeg kunne vinde ved at returnere denne ting til sin tavse, sovende ejer, vidste jeg ikke; men jeg følte, at jeg i det mindste skulle gøre ethvert logisk forsøg. Hvad hunden var, og hvorfor den forfulgte mig, var stadig uklare spørgsmål; men jeg havde først hørt denne hylen i den gamle kirkegård, og hver efterfølgende begivenhed, herunder St. Johns død, havde tjent til at forbinde denne forbandelse med tyveri af amuletten. Derfor sank jeg ind i de nederste afgrunde af fortvivlelse, på en kro i Rotterdam, da jeg opdagede, at tyve havde plyndret mig for mit eneste middel til frelse.

Hylene var høje hele denne aften, og om morgenen læste jeg om en navnløs gerning i den sletteste del af byen. Pøbelen var i rædsel, for en plaget ejendom var blevet ramt af en gerning mere grusom end tidligere kriminalitet i nabolaget. I et uselt tyve-hul var en hel familie blevet revet i stykker af en ukendt ting, som ikke forlod sig nogen spor, og folk omkring bebyggelsen havde gennem hele natten hørt, ud over de sædvanlige larmende og berusede stemmer, en svag, dyb og insisterende tone, som hylen fra en gigantisk hund.

Så da jeg endelig igen stod på den usunde Kirkegaard, kunne jeg se en bleg vinter måne, som støbte hæslige skygger, og bladløse træer, der hang mut for at møde det visne, kølig græs og revnede gravsten, og den vebends-begroede kirke, som pegede sin finger mod en uvenlig himlen, og nattens vind hylede manisk over frosne sumpe og oprørt hav. Hylene var meget svage nu, og de ophørte næsten helt, da jeg nærmede mig den gamle grav, som jeg engang engang krænket, og jeg skræmte en unormalt stor horde af flagermus bort, som svævede over graven.

Jeg ved ikke, hvorfor jeg gik derhen, måske for at bede, eller udsige vanvittige bønner og undskyldninger til den rolige hvide ting, der lå dernede; men uanset min grund, så angreb jeg den halvt frosne jord med spadestik i en ren desperation, som dels var min egen og dels en dominerende vilje uden for mig selv. Udgravningen var meget lettere end forventet, selvom jeg på et tidspunkt blev afledt af en mærkelige afbrydelse; det var da en mager ådselsfugl dykkede fra den kolde himmel og begyndte at hugge febrilsk ved graven. Jeg dræbte den med et slag af min spade. Og endelig nåede jeg den rådnende aflange kasse og fjernede det fugtige låg. Dette er den sidste rationel handling jeg nogensinde udførte.

For sammenkrøbet i denne århundreder gamle kiste, fandt jeg et tætpakket mareridt af enorme, senede, sovende flagermus, den benede ting, som min ven og jeg havde røvet; ikke ren og fredsommelig, som vi havde set det dengang, men dækket med tørret blod og stumper og stykker af fremmed kød og hår, og stirrende bevidst på mig med selvlysende øjenhuler og skarpe, blodige hugtænder gabende forvredet i en hån mod min uundgåelige undergang. Og det gav fra sine grinende kæber en dyb, sardonisk hylen, som fra en gigantisk hund, og jeg så, at det holdt, i sin blodige, beskidte klo, den fortabte og skæbnesvangre amulet af grøn jade, og jeg bare skreg og løb væk, og mine skrig blev snart opløst i rungende hysterisk latter.

Galskab rider den stjerneformede vind ... kløer og tænder slibes på århundreders lig ... dryppende død ridder overskrævs på fordrukne flagermus gennem natten - sorte ruiner af begravede templer for Bal ... Nu, som brølende af denne døde, et kødsløst misfoster, der vokser sig højere og højere, og den snigende, snurrende og blafrende lyd af disse forbandede vinger, som cirkler tættere og tættere på mig; her skal jeg søge med min revolver den glemsel, som er min eneste flugt fra det unavngivne og unævnlige.
