# Necronomicons Historie

Original titel *Al Azif—azif* som er ordet der bliver brugt af araberne til at betegne den natlige lyd (skabt af insekter) som antages at være dæmoners hylen. Komponeret af Abdul Alhazred, en gal poet fra Sanaá, i Yemen, som siges at have blomstret under Ommiade-kalifatet, ca. 700 e.v.t. Han besøgte Babylons ruiner og undersægte Memphis' underjordiske hemmeligheder og tilbragte ti år alene i den store sydlige arabiske ørken - Roba El Khaliyeh eller de ældres "Tomme Rum" - eller de moderne Arabers "Dahna" eller "Crimson" ørken, som man mener er beboet af beskyttende onde ånder og dødlige monstre. Om denne ørken er mange mærkelige og ufattelige vidundere blevet berettet af dem, som siges at have vandret igennem den. I de sidste år levede Alhazred i Damaskus, hvor bogen Necronomicon (*Al Azif*) blev skrevet, og om hans endelig død og forsvinden (738 e.v.t.) er mange forfærdlige og modstridende beretninger blevet fortalt. Ebn Khallikan (en 1200-tals  biograf) fortæller, at han blev grebet af et usynligt monster ved højlys dag og fortærret foran et stort antal skræk-stivnede vidner. Om hans galskab er mange ting blevet fortalt. Han hævdede, at have set den fantastiske Irem eller Byen af Søjler, og at han under ruinerne af en særlig navnløs ørken-by fandt de chokerende annaler og hemmeligheder om en race, som var ældre end mennesket. Han var en ikke-troende muslim, som selv tilbad ukendte entiteter, som han kaldte Yog-Sothoth og Cthulhu. 

I 950 e.v.t. hvor *Azif*en havde opnået en betragteligt men skjult cirkulation iblandt den tids filosoffer, blev den i al hemmelighed oversat til Græsk af Theodorus Philetas fra Konstantinopel med titlen *Necronomicon*. I et århundred tilskyndede den visse eksperimenterende til forfærdelige forsøg, hvorefter den blev undertrykt og brændt af patriarken Michael. Og herefter er det meget lidt, man hører til den, men i middelalderen skaber Olaus Wormius (1228) en latinsk oversættelse, og den latinske tekst bliver trykt to gange - en gang i det femtende århundred i fed karakter (tilsyneladende i Tyskland) og en gang i det syttende århundrede (sandsynligvis i Spanien) - begge versioner uden identificerbare tegn og begge kan kun placeres i tid og sted ud fra interne typografiske beviser. Både latinske og græske værker blev gjort forbudte af Pave Gregory IX i 1232, kort tid efter den latinske oversættelse, som gav den opmærksomheden. Den arabiske version var gået tabt så tidligt som på Wormius tid, hvilket indikeres af hans forord; og ingen tegn efter den græske kopi - som var trykt i Italien mellem 1500 og 1550 - er blevet raporteret efter et bibliotek, tilhørende en mand fra Salem, brændte ned i 1692. En version oversat til Engelsk af Dr. Dee blev aldrig trykt, og eksisterer kun som genfundne fragmenter fra original manuskriptet. Af de latinske manuskripter eksisterer et, som siges at befinde sig i British Museum under lås og slå, mens et andet (17. århundrede) findes i Bibliothèque Nationale i Paris. En udgave fra det syttende århundrede findes på Widener biblioteket i Harvard og ligeledes et i Miskatonic Universitet i Arkham. Desuden findes et Buenos Ayres Universitet. Utallige andre kopier eksisterer sandsynligvis i det skjulte, og en version fra det femtende århundrede rygtes vedholdende at være en del af en feteret Amerikansk millionærs samling. Et endnu mere vagt rygte krediterer Salem familien Pickman for bevarelsen af en græsk tekst fra det sekstende århundrede; men hvis dette rygte er sandt, så forsvandt manuskriptet med kunstneren R.U. Pickman, som forsvandt tidligt i 1926. Bogen er stærkt undertrykt af myndighederne i de fleste lande, og af alle grene af kirkelig virksomhed. Læsning fører til frygtelige konsekvenser. Det var angående rygter om denne bog (som kun ganske få kender til) at R.W. Chambers, sådan siges det, fik ideen til sin tidlige roman *Kongen I Gult*. 

#### Kronologi: 

> Al Azif skrevet i ca. 730 e.v.t., i Damaskus af Abdul Alhazred
> Oversat til græsk i 950 e.v.t. som *Necronomicon* af Theodorus Philetas
> Brændt af patriarken Michael 1050 (græsk tekst). Arabisk tekst er gået tabt
> Olaus oversætter fra græsk til latin i 1228 
> 1232 Latinsk version undertrykkes af pave Gregory IX
> 14... Trykt version i fed type (Tyskland)
> 15... Græsk version trykkes i Italien
> 16... Spansk gentryk af den latinske tekst


