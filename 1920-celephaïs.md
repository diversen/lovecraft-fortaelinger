# Celephaïs

#### 1920

I en drøm så Kuranes byen i dalen, og havets kyst bagved, og den sneklædte bjergtop som stirrede ud over havet, og de lystigt malede galejer som sejler fra havnen mod fjerne regioner hvor havet møder himlen. Det var ligeledes i en drøm at han fik navnet Kuranes, for da han vågnede blev han kaldt ved et andet navn. Måske var det naturligt for ham at drømme et nyt navn; for han var den sidste af sin æt, og alene blandt Londons ligegyldige millioner, så der var ikke mange der kunne tale til ham og minde ham om hvem han havde været. Hans penge og land var forsvundet, og han tog sig ikke af menneskene omkring sig og deres vaner, men foretrak at drømme og skrive om sine drømme. Det som han skrev blev gjort til grin af dem som han viste det, så efter en tid begyndte han at beholde sine tekster for sig selv, og endelig holdt han helt op med at skrive. Jo mere han trak sig tilbage fra verdenen omkring sig, jo mere vidunderlige blev hans drømme; og det ville have været ganske nytteløst at forsøge at beskrive dem på papir. Kuranes var ikke moderne, og han tænkte ikke ligesom andre der skrev. Mens de kæmpede for at fjerne broderede myter fra deres liv, og at vise den nøgne rædsel, den hæslige ting kaldet virkelighed. Kuranes søgte alene efter skønhed. Når sandheden og erfaring fejlede med at vise den, så søgte han den i fantasi og illusion, og han fandt den på dørtærsklen, mellem tågede minder fra barndommens fortællinger og drømme. 

Der er ikke mange personer, der ved, hvilke vidundere der åbnes i historier og visioner fra deres ungdom; for når vi som børn lærer og drømmer, da tænker vi kun halvt dannede tanker, og når vi som mænd prøver at huske, er vi sløvet og tilfredse med et forgiftet liv. Men nogle af os vågner om natten med mærkelige fantasmer om fortryllede bakker og haver, springvand, der synger i solen, gyldne klipper der hænger over et mumlende hav, sletter, der strækker sig ned til sovende byer i bronze og sten, og skyggefulde virksomheders helte der rider udsmykkede hvide heste langs kanterne af tykke skove; og så ved vi, at vi har kigget tilbage gennem elfenbensportene ind i en verden af undren, som var vores før vi blev kloge og ulykkelige.

Kuranes kom meget pludseligt til sin barndoms verden. Han havde drømt om huset hvor han var født; det store stenhus omgivet af vedbend, hvor tretten generationer af hans forfædre havde levet, og hvor han havde håbet at dø. Der var måneskin, og han var stukket ud i den velduftende sommernat, gennem haverne, ned ad terrasserne, forbi de gamle egetræer i parken, og langs den hvide vej mod landsbyen. Landsbyen virkede meget gammel, og fortærret i kanterne ligesom den nyeligt aftagende måne, og Kuranes tænkte på om husenes spidse tage gemte søvn eller død. I gaderne var der tuer af højt græs, og vinduerne på begge sider var enten knuste eller stirrede glimtende. Kuranes havde ikke dvælet, men havde bevæget sig som om han var hidkaldt mod et mål. Han turde ikke at være ulydig mod det der hidkaldte ham af frygt for at det ville vise sig at være det vågne livs illusion af trang og forhåbning, som ikke ledte mod noget mål. Så var han blevet draget ned ad en gade som førte mod kanalens klipper, og var nået tingenes ende - til afgrunden og dybet hvor landsbyen og verdenen faldt brat ned i en ekko-løs tomhed af uendelighed, og hvor selv himlen ovenover var tom og slukket af den smuldrende måne og de falmende stjerner. Skæbnen havde ledt ham an, ud over afgrunden, ud over en bugt, hvor han flød ned, ned, ned, forbi mørke, formløse ikke-drømte drømme, og grinende væsner med vinger som syntes at håne drømmere fra alle verdener. Så syntes en revne at åbne sig i mørket foran ham, og han så byen i dalen, glinsende strålende langt, langt nede, med en baggrund af hav og himmel, og et snekædt bjerg tæt på kysten. 

Kuranes var vågnet i det øjeblik han lagde sine øjne på byen, og han vidste fra det korte syn at det var Celephaïs, i Ooth-Nargai dalen bagved Tanarian bakkerne, hvor hans ånd havde dvælet igennem en hel times evighed på en varm sommeraften for lang tid siden, da han var stukket af fra sin barnepige og havde ladet den varme sø-brise lulle sig i søvn mens han betragtede skyerne fra klippen nær byen. Han havde protesteret, da de fandt ham, vækkede ham, og bar ham hjem, for netop som han var blevet vækket var han ved at sejle bort i en gylden galej mod de lurrende horisonter hvor havet møder himlen. Og nu var han ligeså meget fornærmet over at vågne, for han havde fundet sin fabelagtige by efter fyrre trætte år.

Men efter tre nætter kom Kuranes igen til Celephaïs. Som før, så drømte han først om landsbyen som sov eller var død, og om dybet hvor man må flyde lydløst; og så opstod revnen igen, og han betragtede byens glinsende minareter, og så de yndefulde galejer bugtende i den blå havn, og han kiggede på Aran bjergets gingko-træer som svajede i sø-brisen. Men denne gang var han ikke blevet rykket bort, og som et vinget væsen blev han langsomt placeret på en græsfyldt bakkeside til hans fødder endeligt hvilede blidt på tørvet. Han var vendt tilbage til Ooth-Nargai dalen og den pragtfulde by Celephaïs.

Ned ad bakken mellem velduftende græsarter og strålende blomster vandrede Kuranes, over den boblende Naraxa på den smalle træbro hvor han havde indgraveret sit navn for mange år siden, og gennem den viskende lund mod den store stenbro ved byens porte. Alt var som i de gamle tider, marmor-murene var ikke blevet matte, og den polerede bronze-statue var skinnende klar. Og Kuranes så at han ikke behøvede at ryste, ikke en gang for ting som han tænkte måtte være forsvundet; for selv vagterne ved voldene var de samme, og stadig ligeså unge som han huskede dem. Da han gik ind i byen, forbi bronze-portene og hen over onyx-fortorvene, da hilste handelsmændene og kamel-rytterne på ham som om at han aldrig havde været borte; og det var i Nath-Horthaths turkis tempel, at præster omkranset af orkidér fortalte ham at ingen tid eksisterede i Ooth-Nargai, men kun evig ungdom. Da gik Kuranes gennem Søjlernes Gade til søsidens mur, hvor handlende og søfolk samledes med mærkelige mennesker fra regioner, hvor havet møder himlen. Her blev han i lang tid, stirrende ud over den klare havn hvor krusningerne funklede under en ukendt sol, og hvor galejerne sejlede blidt henover vandet fra fjerne steder. Og han stirrede ligeledes på Aran bjerget som rejste sig fyrsteligt fra kysten; med lave grønne skråninger med svajende træer og den hvide top som rørte himlen. 

Mere end nogensinde før ønskede Kuranes at sejle i en galej til de fjerne steder som han havde hørt så mange besynderlige fortællinger om, og søgte igen kaptainen med hvem han havde aftalt at sejle for lang tid siden. Han fandt manden, Athib, siddende på den same kiste med krydderier som han havde siddet på før, og Athib syntes ikke at vide at nogen tid var gået. Så roede de to ud til en galej i havnen, og gav ordrer til roerne, befalede dem at sejle ud i det bølgende hav Cerenerian som fører mod himlen. I flere dage gled de hen over vandet, til de endeligt kom til horisonten, hvor havet møder himlen. Her standsede galejen ikke det mindste, men flød med lethed ind i det blå af himlen mellem bløde skyer tonet med lyserødt. Og langt under dækket kunne Kuranes se mærkelige lande og floder og udsøgte, skønne byer, som lå spredt dovent i solskinnet som aldrig syntes at mindskes eller forsvinde. Efter nogen tid fortalte Athib at rejsen nærmede sig dens ende, og de ville snart nå til havnen ved Serannian, den lyserøde marmor-by i skyerne, som er bygget på den æteriske kyst hvor vestenvinden flyder ind i himlen; men da det højeste udskårne tårn kom til syne hørtes en lyd et sted i rummet, og Kuranes vågnede i sit loftskammer i London. 

I mange måneder efter dette søgte Kuranes efter den forunderlige by Celephaïs og dens himmel-flydende galej, forgæves; og gennem hans drømme blev han bragt til mange smukke og uhørte steder, ingen som han mødte kunne fortælle ham hvordan han skulle finde Ooth-Nargai, bagved Tanarian bakkerne. En nat fløj han over mørke bjerge hvor der var svage, ensomme lejrbål med store mellemrum imellem sig, og besynderlige, behårede flokke af dyr med klirrende klokker; og i den vildeste del af dette bakke-land, så fjernt at kun få mænd kunne have set det, fandt han en rædselsvækkende gammel mur eller dæmning af sten som zigzagede langs bakkekammene og dalene; for gigantisk til at være rejst af menneskers hænder og af en sådan længde at ingen ende kunne ses. Bagved denne mur i det grå morgengry kom han til et land af maleriske haver og kirsebær-træer, og da solen stod op skuede han en sådan skønhed af røde og hvide blomster, grøn løv og plæner, hvide stier, bække af diamanter, blå søer, udskårne broer, og templer med røde tage, og han glemte for et øjeblik Celephaïs af ren glæde. Men han huskede det igen mens han vandrede ned langs en hvid sti mod et tempel med rødt tag, og han ville have spurgt landets folk, hvis ikke han havde opdaget at der ikke var noget folk, men kun fugle og bier og sommerfugle. En anden nat vandrede Kuranes op ad en fugtig spiral-trappe af sten i en evighed, og kom til et tårn-vindue hvor han stirrede ud over en mægtig plæne og en flod lyst op af en fuldmåne; og i den stille by som spredte sig fra flodens sider syntes han at skue en ordning eller arrangement som han aldrig havde kendt før. Han ville gå ned igen og spørge om vej til Ooth-Nargai hvis ikke et frygtindgydende nordlys glimtede fra et fjernt sted bagved horisonten, og som viste ham at byen var en forfalden ruin, og floden stod stille, og døden havde grebet landet, og døden havde været over landet siden Kong Kynaratholis kom hjem fra erobringer for at finde gudernes hævn.

Kuranes søgte frugtesløst efter den forunderlige by Celephaïs og dens galejer som sejler til Serannian i himlen, og han så mange vidundere og en enkelt gang undslap han med nød og næppe ypperstepræsten som ikke bør beskrives, som bærer en gul silkemaske over ansigtet og dvæler alene i et pre-historisk sten-kloster i den kolde ørken Leng. Med tiden blev han så utålmodig angående dagens dystre tid og han begyndte at købe stoffer for at udstrække perioderne med søvn. Hashish hjalp meget, og sendte ham engang til et sted i rummet hvor former ikke eksisterer, men hvor glødende gasser studerer eksistensens hemmeligheder. Og en violet-farvet gasart fortalte ham at dette sted i rummet var udenfor det som han kaldte uendeligheden. Gassen havde hverken hørt om planeter eller organismer før, men identificerede blot Kuranes som en fra uendeligheden hvor masse, energi og tyngdekraft eksisterer. Kuranes var nu meget nervøs for om han ville vende tilbage til Celephaïs med dens høje minareter, og øgede sine doser af stoffer; men til sidste havde han ikke flere penge, og kunne ikke længere købe stoffer. En sommerdag hvor han var ude af sit loftskammer, og vandrede uden mål gennem gaderne, gik han over en bro til et sted hvor husene blev tyndere og tyndere. Og det var der opfyldelsen kom, og han mødte en Kortege af riddere som kom fra Celephaïs for at bringe ham dertil for evigt. 

Flotte riddere var de, riddende på heste og klædt i skinnende rustning med våbenskjoldet indgraveret i guld. Så talrige var de, at Kuranes næsten troede at det var en hær, men lederen fortalte ham at de var sendt til ham for hans æres skyld; eftersom at han var den som havde skabt Ooth-Nargai i sine drømme, og derfor var han blevet udnævnt som den øverste gud for alle. Så forærede de Kuranes en hest og placerede ham som spydspids for kalvakaden, og de red alle majestætisk gennem Surrey og mod den del af landet hvor Kuranes og hans forfædre var født. Det var mærkeligt men mens ridderne red fremad syntes det som om at de galoperede tilbage i tiden; for når de passerde en landsby i tusmørket da så de kun huse og landsbyer som da Chaucer eller mænd før ham kunne have set, og nogle gange så de riddere på hesteryg. Da det blev mørkt rejste de hurtigere, indtil de på uhyggelig vis ligesom fløj i luften. I det tidlige morgengry kom de til den by som Kuranes havde set levende i sin barndom, og sovende eller død i sine drømme. Den var levende nu, og beboere der var tidligt oppe udførte pligter mens ridderne red gennem gaden og vendte sig nu mod den gade som ender i dybet af en drøm. Kuranes havde før kun gået ind i dybet om natten, og han spekulerede på hvordan det ville se ud om dagen; så han kiggede nervøst til mens kolonnen nærmede sig kanten. Netop som de galoperede mod dybet kom et gyldent glimt fra et sted mod øst og skjulte hele landskabet i et skinnende forhæng. Dybet var nu et sydende kaos af rosenrød og lyseblå pragt, og usynlige stemmer sang med gennemtrængende glæde mens den ridderlige entourage kastede sig over kanten og svævede yndefuldt gennem glitrende skyer og sølv. Langt nede svævede ridderne; og så spredtes en lysende damp for at afsløre en større klarhed, den skinnende by Celephaïs og kysten bagved, og den sneklædte bjergtop som stirrer over havet, og de lystigt malede galejer som sejler fra havnen mod fjerne regioner hvor havet møder himlen. 

Og Kuranes herskede herefter over Ooth-Nargai og alle de nærtliggende regioner af drømme, og han holdt til i Celephaïs og i Serannian over skyerne. Han regerer stadigt der, og vil for evigt regerer lykkeligt, men under klipperne ved Innsmouth legede bølgerne hånligt med kroppen af en vagabond som var gået gennem den halvt forladte by ved daggry; legede hånligt og kastede ham mod klipperne nær det vedbends-klædte tårn, hvor en bemærkelsesværdig fed og særlig modbydelig bryggeri-millionær nyder den købte atmosfære af uddød adel. 
