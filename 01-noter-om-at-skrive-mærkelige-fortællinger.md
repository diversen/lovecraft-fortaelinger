## Noter om at skrive mærkelige fortællinger

Skrevet i 1933. Publiseret i Juni 1937 i "the Amateur Correspondent"

Min begrundelse for at skrive historier er at give mig selv tilfredsstillelse ved at visualisere mere klart, detaljeret og stabilt de vage, undvigende og fragmentariske indtryk af skønhed, som opstår i mig, når jeg opfatter scener (landskabelig, arkitektoniske, atmosfæriske, etc .), ideer, begivenheder og billeder, som jeg støder på i kunst og litteratur. Jeg vælger mærkelige historier, fordi de passer mig bedst - et af mine stærkeste og mest vedholdende ønsker er, at opnå, momentant, en illusion af mærkelig suspension eller overtrædelse af virkelighedens begrænsninger i tid og rum. At undslippe den naturlige lov, som for evigt fængsler os og forhindrer vores nysgerrighed i at forstå det uendelige kosmiske rum udenfor vor naturlige sansers begrænsninger. Disse historier bærer i sig et element af rædsel, fordi frygt er vores dybeste og stærkeste følelse, og den følelse, der egner sig bedst til at beskrive de naturlige loves sammenbrud. Rædsel og det ukendte - eller mærkelige - er altid tæt forbundet, så det er vanskeligt at skabe et overbevisende billede af  overskredne naturlove eller kosmisk fremmedgørelse eller "at stå uden for den normale virkelighed" uden at lægge vægt på følelser af frygt. Grunden til, at tiden spiller en stor rolle i så mange af mine historier, er, at dette element for mig er det mest dramatisk og uhyggelige fænomen i universet. Konflikt med tiden forekommer mig at være det mest potente og frugtbart tema i alle menneskelige udtryk.

Mens min valgte form for fortælling naturligvis er en speciel og måske også en smal en, så har den ikke desto mindre altid eksisteret; så gammel som litteraturen selv. Der vil altid være en lille procentdel af personer, der føler en brændende nysgerrighed omkring det ukendte, ydre rum og et intenst ønske om at flygte fra fængslet af det kendte og virkelige ind i fortryllede lande i utrolige eventyr; og åbne de uendelige muligheder, som drømmene giver os;  dybe skove, fantastiske byområder, tårne og flammende solnedgange ansporer sådanne forestillinger. Store forfattere, samt ubetydelige amatører som mig selv, har skrevet indenfor denne genre. Dunsany, Poe, Arthur Machen, M.R. James, Algernon Blackwood og Walter de la Mare er nogle af mestrene.

Hvordan skriver jeg en historie? Der er ingen bestemt fremgang. Hver af mine fortællinger har sin egen historie. Én eller to gange har jeg bogstaveligt talt nedskrevet en drøm; men som regel begynder jeg med en stemning eller en idé eller et billede, som jeg ønsker at udtrykke, og drejer det så inde i mit sind, indtil jeg kan forestille mig en god måde at sammenkæde det i dramatiske begivenheder, som kan gøres konkrete. Jeg har en tendens til at køre det igennem en mental liste over grundlæggende betingelser og situationer, som bedst egner sig til en sådan stemning eller idé eller billede, og derefter begynder jeg at spekulere på logiske og naturligt motiverede forklaringer på en given stemning eller idé eller billede ud fra den grundlæggende betingelse eller situation, som er valgt. 

Selve processen med at skrive er naturligvis lige så varieret som valget af tema og den oprindelige undfangelse; men hvis historien om alle mine fortællinger blev analyseret, er det muligt, at følgende sæt af regler kunne udledes af denne procedure:

1. Forbered en synopsis eller et scenarie af begivenheder i deres absolutte fremkomst - ikke den rækkefølge som de endeligt får i fortælling. Afdæk alle vitale punkter og motiver alle hændelser, som er planlagt. Detaljer, kommentarer og vurderinger af konsekvenser er undertiden ønskeligt i denne midlertidige ramme.

2. Forbered en anden synopsis eller scenarie over begivenheder - denne gang i samme rækkefølge som fortællingen (ikke den faktiske eller tidslige rækkefølge), med rigelig fylde og detaljer, og med noter omkring skiftende perspektiver, om opbygning af spænding og klimaks. Ændr den oprindelige synopsis, hvis en sådan ændring vil øge den dramatiske kraft eller skabe en generel forbedring af historien. Interpoler eller slet hændelser - uden at være bundet af det oprindelige udkast, selv om det endelige resultat måtte være en fortælling helt forskellig fra den først planlagte. Lad tilføjelser og ændringer blive foretaget i en emulering mod det endelige resultat.

3. Skriv historien hurtigt, flydende og ikke alt for kritisk - ud fra den narrative synopsis. Ændr hændelser og plot, når processen synes at foreslå en sådan ændring; man må aldrig være helt bundet af et tidligere design, når udviklingen pludselig afslører nye muligheder for dramatiske effekter eller levende fortælling. Tilføj når det anses som fordelagtigt - og gå tilbage for at forene tidligere dele med den nye plan. Indsæt og slet hele sektioner, hvis det viser sig nødvendigt eller ønskeligt. Prøv forskellige begyndelser og slutninger indtil de bedst mulige er fundet. Men vær sikker på at alle henvisninger i hele historien grundigt forenes med det endelige design. Fjern alle mulige overflødigheder - ord, sætninger, afsnit eller hele episoder - observer de sædvanlige forholdsregler om at forene alle referencer og dele.

4. Revider hele teksten med opmærksomhed på ordforråd, syntaks, rytme, prosa, proportionering af delene, spidsfindigheder ved tone, ynde og overgange (scene til scene, langsom og detaljeret handling til hurtigt bevægende handling og omvendt, etc.,  effektiviteten af begyndelsen, slutningen, højdepunkter, etc., dramatisk spænding og interesse, plausibilitet og atmosfære, og forskellige andre elementer.

5. Forbered en pænt maskinskrevet kopi - uden at tøve med at tilføje endelige tilføjelser, hvor det hele synes i orden.

Den første af disse faser er ofte udelukkende en mental én - en række betingelser og omstændigheder, der er under udarbejdelse i mit hoved og endnu ikke nedskrevet. Indtil jeg er klar til at udarbejde en detaljeret oversigt over fortællingens begivenheder. Nogle gange begynder jeg dog at skrive før jeg ved, hvordan jeg helt skal udvikle ideen - en sådan begyndelse kan danne et mentalt udgangspunkt, som kan motivere og udnyttes.

Der er, tror jeg, fire forskellige typer af mærkelige historier; en type udtrykker en stemning eller følelse, en anden udtrykker en billedlig opfattelse, en tredje udtrykker en generel situation, en tilstand, en legende eller intellektuel forestilling, og en fjerde forklarer et bestemt tableau eller en specifik dramatiske situation eller klimaks. På en anden måde, kan mærkelige historier opdeles i to grove kategorier - de, i hvilke vidundere eller rædsler vedrører en tilstand eller et fænomen, og dem, hvor det drejer sig om personers handlinger vedrørende bizarre tilstande eller fænomener.

Når jeg skriver en mærkelig historie, så forsøger jeg altid meget omhyggeligt at opnå den rette stemning og atmosfære; og jeg lægger meget vægt på, hvor den hører hjemme. Man kan ikke, bortset fra i umoden pulp fiktion, redegøre for umulige, usandsynlige eller ufattelige fænomener ved en banal fortælling af objektive handlinger og konventionelle følelser. Ufattelige begivenheder og forhold har et særligt handicap at komme sig over, og dette kan kun ske ved opretholdelse af en omhyggelig realisme i alle faser af historien - bortset fra vidunderet, det magiske, det mystiske. Dette vidunder skal behandles meget imponerende og bevidst, med en omhyggelig følelsesmæssig opbygning, fordi ellers vil det virke fladt og ikke overbevise. Som den vigtigste ting i historien bør vidunderets blotte eksistens overskygge personer og begivenheder. Men personer og begivenheder må være konsekvente og naturlige bortset fra det moment, hvor de opfatter det enkelte vidunder. I forhold til det centrale vidunder bør personerne vise den samme overvældende følelse, som lignende personer ville vise et sådant vidunder i det virkelige liv. Aldrig kan et vidunder tages for givet. Selv når personer formodes at være vant til vidunderet, så forsøger jeg at væve en aura af ærefrygt og ophøjethed, svarende til, hvad læseren burde føle. En afslappet stil ødelægger enhver seriøs fantasi.

Atmosfære, og ikke handling, er det store mål for mærkelig fiktion. Faktisk er alt, som en besynderlig historie nogensinde kan være, et levende billede over en bestemt type af menneskelig følelse. I det øjeblik det forsøger at være noget andet, bliver det billigt, barnagtig og meget lidt overbevisende. Der bør lægges stor vægt på subtil spørgen, umærkelige antydninger og strejf af selektive, associative detaljer, der udtrykker nuancer over stemninger, og som opbygger en vag illusion om den mærkelige virkeligheds uvirkelighed. Undgå tomme kataloger af utrolige begivenheder, som ikke har nogen substans eller betydning ud over en tyk sky af farve og symbolik.

Det er de regler eller standarder, som jeg har fulgt - bevidst eller ubevidst - lige siden jeg for første gang forsøgte at skrive mærkelige fortællinger. At mine resultater er en succes, kan meget vel anfægtes, men jeg føler mig i hvert fald sikker på, at hvis  jeg havde ignoreret de overvejelser, der er nævnt i disse paragraffer, ville fortællingerne have været meget værre, end de er.
