# Mørkets Hjemsøger

(Tilegnet Robert Bloch)

|Jeg har set det mørke univers åbne sig
|  Hvor de sorte planeter ruller uden mål
|Hvor de ruller i deres upåagtet rædsel,
|  Uden viden eller glans eller navn.
|                                 - *Nemesis*

Forsigte efterforskere vil tøve med at betvivle den almindelige opfattelse af Robert Blake blev slået ihjel af et lyn, eller af et stærkt nerve-chok fra en elektrisk udladning. Det er sandt at vinduet, som han stod ved, ikke var knust, men naturen er i stand til at antage mange besynderlige udtryk. Udtrykket på hans ansigt kan let stamme fra en obskur muskuløs kilde uden sammenhæng med det, han så, mens optegnelserne i hans dagbog helt sikkert var et resultat af fantastisk fantasi ophidset af en særlig lokal overtro samt visse gamle sager, som han havde afsløret. Med hensyn til de unormale forhold på den øde kirkegård på Federal Hill, så vil den intelligente analytiker ikke være længe om, at tilskrive dem charletanteri, bevidst eller ubevidst, hvoraf nogle af disse havde en hemmelig tilknytning til Blake.

For trods alt, så var ofret forfatter og maler, som var helt helliget udforskning af myter, drømme, rædseler og overtro, og ivrig i sin søgen efter scener og effekter af en bizar, spektral art. Hans tidligere ophold i byen - et besøg hos en gammel, mærkelig mand, som var ligeså dybt hengivet til okkult og forbudt viden som Blake - var endt i død og flammer, og det må have været et morbidt instinkt, som trak ham bort fra sit hjem i Milwaukee. Han må måske have kendt til de gamle historier, selvom dette modsiges i hans dagbog, og hans død kunne i sidste ligne en fantastisk fortælling med litterær refleksion.

Men blandt dem som har undersøgt og korreleret alle disse beviser, er der stadig flere, som klamrer sig til mindre rationelle og banale teorier. De er tilbøjelige til at tage meget af Blakes dagbogs indhold for pålydende, og pege på visse faktiske omstændigheder, så som den utvivlsomme ægthed af den gamle kirkes optegnelsers; den verificerede eksistens af den foragtede og uortodokse Starry Wisdoms sekt op til 1877; den nysgerrig journalist Edwin M. Lillibridges faktiske forsvinden i 1893, og - ikke mindst - den monstrøst tranformerende angst aftegnet i den unge forfatters ansigt, da han de fandt ham død. Der var en af disse troende, bevæget mod fanatiske yderligheder, som kastede en mystisk vinkelt sten og en mærkeligt prydet metalkasse i bugten; disse objekter var fundet i den gamle kirkes spir - det sorte spir uden vinduer, og ikke tårnet, hvor Blakes dagbog fortalte, at objekterne oprindeligt befandt sig. Selvom denne mand var bredt censureret, både officielt og uofficielt - en velrenommeret læge med smag for folke-fortælling - så hævdede han, at han havde fjernet noget fra jorden, som var for farligt til fortsat at eksistere.

Mellem disse to skoler af fortolkning må læseren selv dømme. Aviserne havde givet håndgribelige detaljer fra en skeptisk synsvinkel, mens de lod andre beskrive Robert Blakes version af sagen, sådan som han så den - eller troede, at han så den - eller forestillede sig, at han så den. Nu, lad os da studere dagbogen nøje, lidenskabsløst, som en fritidsfornøjelse, og lad os opsummere den mørke række af begivenheder fra hovedrollens synspunkt.

Den unge Blake vendte tilbage til Providence i vinteren 1934-35, hvor han indrettede sig i den øverste etage af en ærværdig ejendom, som dvælede i en græsklædt gård i College Street - på toppen af den store bakke mod øst nær Brown Universitets campus og bag John Hays bibliotek i marmor. Det var et hyggeligt og fascinerende sted, i en lille landsby-lignende oase af grønt - næsten som i antikken, og store venlige katte solede sig ovenpå et belejligt udhus. Pladsens georgianske hus havde et monitor-tag, klassiske døre med udskæringer, vinduer med smalle rammer samt alle de andre kendetegn for det tidlige nittende århundreds håndværk. Indenfor var der seks-panels døre, brede gulvbrædder, en kolonial spiral-trappe, hvide kaminer i Adam periodens design og bagerst et sæt af værelser, tre trin under husets generelle plan.

Blakes studie-kammer, en stort sydvest vendt rum, med udsyn, på den ene side, over gårdens have, mens vestvinduerne - foran hvilke han havde sit skrivebord - vendte bort fra bakkens top, og gav et spetakulært udsyn over den nedre bys spredte tage og mystiske solnedgange, som flammede længere borte. I den fjerne horisont var det åbne lands lyderøde skråninger. Overfor disse, omtrent to mil, rejste sig den uvirkelige bakke Federal Hill, glitrende med tætpakkede tage og tårne, hvis fjerne konturer vaklede svagt, og antog fantastiske former, når byens røg hvirvlede op og indhyllede dem. Blake havde en underlig fornemmelse af, at han kiggede på en ukendt, formløs verden, som kunne, eller ikke kunne, forsvinde i en drøm, hvis han nogensinde forsøgte at drage dertil.

Efter at havde sendt bud efter de fleste af hans bøger hjemmefra, købte Blake nogle antikke møbler egnet til hans indretning og slog sig ned for at skrive og male - han boede alene og foretog selv det nødvendige husarbejde. Hans atelier var i et nordligt loftsrum, hvor vinduerne i monitor-taget skabte et behageligt lys. I løbet af denne vinter skrev han fem af de bedst kendte historie - "Hullet i dybet", "Kryptens Trapper", "Shaggai", "I Pnaths Dal" og "Den Ædende fra Stjernene" - og han fyldte syv lærreder; studier i uvirkelige, umenneskelige monstre, og dybt fremmede, ikke-jordiske landskaber.

Ved solnedgang sad han ofte ved skrivebordet og stirrede drømmende ud på vestsiden - de mørke tårne ved Memorial Hall lige forneden, den georgianske domstols klokketårn, de høje tinder nede i midtbyen, og den flimrende spir-kronede høj i det fjerne, hvis ukendte gader og labyrintiske gavle provokerende hans fantasi ganske voldsomt. Fra sine få lokale bekendte erfarede han, at den fjerne skråning var et stort italiensk kvarter, selvom de fleste af husene var rester fra de ældre irske tider. Nu og da benyttede han sin kikkert på denne spektrale, unåelige verden bag den den snoede røg; udvalgte sig individuelle tage og skorstene, og spekulerede på de bizarre og opsigtsvækkende mysterier, som de måske husede. Selv med optisk hjælp syntes Federal Hill på en eller anden måde fulstændig fremmed, halvt fantastisk, og forbundet med de uvirkelige, ikke forståelige vidundere i Blakes egne fortællinger og malerier. Følelsen ville vare ved længe efter at bakken var falmet i violet; det lampe- og stjerneoplyste tusmørke; domstols-bygningen projektører og bankens glødende røde lys; alt sammen fik det natten til at bluse grotesk frem.

Af alle de fjerne objekter på Federal Hill virkede en særlig enorm og mørk kirke mest fascinerende på Blake. Den trådte ud som særlig selvstændig på bestemte tidspunkter i løbet af dagen, og ved solnedgang glødede det store tårn og det tilspidsede spir mørkt moed en flammende himmel. Den syntes at hvile på et særligt højt terræn: den snavsede facade og den skrå nordside, med voldsomt skrånende tag, og de spidsede vinduer løftede sig dristig over virvaret af omkringliggende tagkonstruktioner og skorstens-toppe. Ejendommelig grum og barsk; den så ud til at være bygget af sten, beskidte og vejrbidte af et mindst et århundreds røg og storme. Stilen, som glasset kunne fremvise, var en tidlig form for eksperimenterende gotisk genkomst, som var før den statelige Upjohn periode og indeholdt nogle af den georgianske tids konturer og proportioner. Det var måske rejst omkring 1810 eller 1815. 

Som månederne gik, betragtede Blake den uvenlige struktur med en mærkelig stigende interesse. Siden de store vinduer aldrig var oplyste, vidste han, at bygningen måtte være tom. Jo længere tid, han stirrede på den, jo mere arbejdede hans fantasi, indtil han begyndte at forestille sig besynderlige ting. Han mente at en svag, entydig aura af sammenbrudt tomhed svævede over stedet; selv duer og svalere undveg de tilrøgede tagudhæng. Omkring andre tårne og klokkeværk kunne han med sin kikkert se store flokke af fugle, men på kirken opholdt de sig aldrig. Det var i det mindste, hvad han troede, og nedskrev i sin dagbog. Han påpegede stedet for flere af sine venner, men ingen af dem havde nogensinde været på Federal Hill og besad ikke den fjerneste idé om, hvad kirken var eller havde været. 

I foråret greb en dyb rastløshed Blake. Han var begndt på sin roman, som han havde planlagt i lang tid - baseret på en formodet overlevende heksekult i Maine - men mærkeligt nok, så syntes han ikke at være istand til at gøre fremskridt. Mere og mere sad han blot og stirrede ud af det vestvendte vindue, og stirrede på den fjerne bakke og det sorte, foruroligende spir, som fuglene undgik. Da spæde blade begyndte at springe fra havens buske fyldtes verden af en ny skønhed, men Blakes rastløshed blev blot forøget. Det var dengang, at han først krydsede byen og gik op over den fabelagtige skråning og ind i en verden af drømme forvredet af byens røg. 

Sent i april, lige før den evigheds overskyggede Valborgsaften, foretog Blake sin første rejse ind i det ukendte. Han travede gennem de endeløse gader i den indre by og de mørke, opløste gader bagved, hvorefter han endelig kom til den opstigende allé af fortorve, som var blevet slidt ned af århundrederne. De sammensunkne doriske verandaer og gamle ugennemsigtige vinduer i kupler eller lysthuse, som han følte måtte føre til den længe kendte, men utilgængelige verden bag tågerne. Der var dinglende blå og hvide gadeskilte, som ikke sagde ham noget, og i det øjeblik mærkede han besynderlige mørke ansigter i de drivende grupper af mennesker og betragtede udenlandske skilte over besynderligt brune og nedbrudte butikker. Ingen steder kunne han se de objekter, som han havde set fra en fjern afstand; så endnu en gang forestillede han sig, at det synet af Federal Hill kun var en drømme-verden, som aldrig skulle betrædes af et levende menneskes fødder.

Nu og da kom en voldsomt nedbrudt kirke-facade eller sumldrende spir indenfor synsvidde, men ikke den sorte pil, som han søgte. Da han spurgte en butiksindehaver om en stor stenkirke smilede og rystede manden på hovedet, selvom han talte engelsk. Mens Blake gik højere op ad stigningen, syntes alt at blive mere og mere fremmed; forvirrende labyrinter af rugende mørke gader, som for evigt syntes at føre mod syd. Han krydsede to eller tre brede avenuer, og en enkelt gang troede han, at han skimtede det velkendte tårn. Igen spurgte han en købmand om denne massive kirke af sten, og denne kunne han have svoret, at denne mand indbildte sig sin uvidenhed. Den mørke mands ansigt havde et udseende af frygt, som han forsøgte at gemme bort, og Blake så, at han lavede et besynderligt tegn med sin højre hånd. 

Så stod pludseligt et mørkt spir mod den overskyede himmel, til venstre, over lag af brune tage, som sammenfiltrede de sydlige stræder. Blake vidste med det samme, hvad det var, og styrtede hen imod det, langs ikke brolagte fortorve, som krøb langs gaden. To gange mistede han retningen, men af en eller anden grund turde han ikke at spørge patriarkerne eller husmødrene, som sad på dørtrin, eller børnene, som råbte eller legede i de skyggefulde gaders mudder.

Til sidst kunne han se tårnets plads mod sydvest, og en stor bunke af sten rejste sig mørkt for enden af alleen. Han stod på den vindblæste åbne plads, malerisk brolagt, men en høj brat mur mod den fjerne ende. Den var enden på hans søgen; for bag det vide jerngelænder, på et ukrudts-begroet plateau, som muren opretholdt; her løftede sig en mindre verden op her, seks fod over de omgivende stræder. Der stod en grum, titanisk klods, hvis identitit, som på trods af Blakes nye perspektiv, var hævet over enhver tvivl. 

Den tomme kirke var i en tilstand af voldsomt forfald. Nogle af de store støttepiller var faldet og nogle af de mindre kunstfærdige sten lå fortabte iblandt det oversete ukrudt og upassede græs. De sodede gotiske vinduer var stort set intakte, selvom mange af stenene omkring dem manglede. Blake spekulerede på, hvordan de obskurt farvede vinduer kunne have overlevet så sikkert, i lyset af små drenges kendte vaner verden over. Den massive dør var inakt og tæt lukket. Hele højen var tæt omsluttet af et jern-hegn. Og  porten, som stod foran en opstigende trappegang, var aflåst med en massiv hængeløs. Stien fra porten til bygningen var fuldstændig tilgroet. Ødelæggelse og forfald hang blegt over stedet, og ingen fugle var at se på taget; sorte vægge uden vedbend. Blake følte et strejf af svag dysterhed, som han ikke kunne definere. 

Der var meget få mennesker på pladsen, men BLake så en politimand i den nordlige ende og nærmede sig ham med spørgsmål om kirken. Han lignede en stor sund irer, og det syntes mærkeligt, at han ikke vile gøre andet end at lave korsets tegn og mumle, at folk aldrig talte om den bygning. Da Blake pressede ham lidt, sagde han, at alle de italienske præster advarede imod den, de sværgede på, at en stor ondskab engang havde boet der og sat sine spor. Han havde selv hørt mørk hvisken fra sin far, som kendte særlige lyde og rygter om stedet fra sin barndom.

Der havde været en dårlig sekt i de gamle dage - en fredløs sekt, som påkaldte forfærdelige ting fra et ukendt dyb i natten. Det havde krævet en god præst at uddrive, hvad der var kommet, selvom der havde været dem, som havde sagt, at lidt lys ville kunne gøre det. Hvis fader O’Malley havde været i live, så ville han kunne fortælle mange flere ting. Men nu var der ikke mere at gøre, andet end at lade det ligge. Det skadede ingen længere, og dem, der ejede det var døde eller forsvundet. De var løbet som rotter efter truende opråb i 77, da folk var begyndt at bekymre sig om, at folk nu og da forsvandt fra nabolaget. En eller anden dag ville byen træde til og overtage stedet, fordi ingen arvninger kunne findes, men der ville ikke komme noget godt ud af, at folk gjorde noget ved det. Det var bedst blot at lade det være, og så lade det falde sammen af sig selv; ingen grund til at røre ved det, som fortjener at hvile for evigt i mørke.

Efter at betjenten var gået stod Blake og stirrede på den tvært skullende bunke. Det ophidsede ham at vide, at strukturen virkede så skummel på ham som på andre, og han spekulerede på, hvilken grad af sandhed, som kunne ligge bag de gamle fortællinger, som officeren havde genfortalt. Sandsynligt var det, at det var legender antændt af stedets onde udseende, men alligevel virkede de som en legmeliggørelse af en af hans egne historier. 

Eftermiddagens sol kom frem fra spredte skyer, men den syntes ikke at være istand til at oplyse det gamle tempel med de plettede, sodede vægge, som rejste sig på det høje plateau. Det var underligt at forårets grønne farver ikke havde rørt de mørke visne vækster i den hævede gård bag jerngitteret. Balke fandt at var kommet tættere på det forhøjede area, og han undersøgte stenmurens og det rustne gitter for mulige indtrængen. Der var en frygtelig tiltrækning ved stedet, som var svær at modstå. Hegnet havde ingen åbning nær trapperne, men rundt om nordsiden manglede der nogle tremmer. Han kunne gå op ad trapperne og gå rundt om muren udenfor jerngitteret, indtil han kom til åbningen. Hvis folk frygtede stedet i så voldsom grad, ville han ikke møde nogen indblanding. 

Han var oppe på forhøjningen og næsten ved åbningen før nogen bemærkede ham.  Han kiggede ned, og han så, at et par mennesker på pladsen gjorde tegnet med den højre hånd, som han havde set butiksindehaveren udføre. Flere vinduer blev hurtigt lukket i, og en tyk dame løb ud på gaden og trak sine små børn indenfor i et faldefærdigt, umalet hus. Åbningen i hegnet var meget let at komme igennem, og inden længe befandt Blake sig vadende gennem rådnet og sammenfiltret ukrudt i den forladte gård. Her og der var der en rest af en begravelsessten, som fortalte ham, at her engang havde været en kirkegård; men det, tænkte han, måtte have været for meget lang tid siden. Alene størrelsen af kirken virkede trykkende på ham, nu da han var så tæt på, men han samlede sit mod og nærmede sig for at åbne en af de tre døre i facaden. Alle var sikkert låst, så han begyndte at kredse omkring det ældgamle bygningsværk; på udkig efter nogle mindre og lettere tilgængelige åbninger. Selv da vidste han sig ikke sikker på, om han ønskede, at komme ind i dette skyggefyldte og forladte tilholdssted; men samtidig så trak stedets fremmedartede atmosfære ham automatisk nærmere.

Et gabende og ubeskyttet kældervindue bagerst på viste den nødvendige indgang.  Da Blake stirrede ind, og så i det klippeagtige hul spindelvæv og støv, som blev lyst op af vestsolens glitrende stråler. Knuste genstande, gamle tønder og ødelagte kasser og møbler, i talrige former, mødte øjet, og overalt lå et ligklæde af støv, som opblødte alle skarpe konturer. De rustne stumper af en varmlufts-ovn forkyndte, at bygningen var blevet benyttet og holdt ved lige indtil omtrent midten af den victorianske æra.

Kun ud fra en svag bevidst handlen kravlede Blake gennem vinduet og lod sig stige ned på et støv-fyldt og snavset betongulv. Den hvælvede kælder var et ganske stort rum, uden skillevægge; og i et hjørne langt til højre, mellem tætte skygger, kunne han se en sort buegang, som tilsyneladende ledte ovenpå. Han følte en mærkelig stemning af noget trykkende ved faktisk at befinde sig i den store spektrale bygning, men holdt det i skak, mens han forsigtigt kiggede sig omkring - han fandt en intakt tønde på gulvet, og rullede den hen over gulvet til det åbne vindue for på forhånd at sørge for sin vej ud. Derefter, mens han samlede sine nerver, krydsede han det vide spindelvævs-inficerede rum henimod buegangen. Halvkvalt af det tætte støv og indhyldet i spøgelsesagtigt edderkoppe-silke nåede han frem og begyndte sin opstigning ad udslidte stentrin, som førte længere ind mørket. Han havde ikke noget lys, men famlede sig forsigtigt frem med hændernes hjælp. Efter et skarpt sving mærkede han en låst dør foran sig, og efter lidt famlen fandt han dens slå. Døren blev åbnet indad, og bag den kunne han se en svagt oplyst korridor foret med paneler fyldt med orme-huller.

Nu da han var på bygnings grundplan, begyndte Blake at udforske i et hurtigt tempo. Alle de indre døre var låst op, og han kunne frit gå fra rum til rum. Det kolssale skib var næsten et spøgelsesagtigt sted med bjerge af støv over skibets båse, en timeglas-formet prædikestol; fra taget vældede utallige tråde af spindelvæv ned mellem galleriets spidse buer og stedets gotiske søjler. Over den dæmpede tomhed spillede et hæsligt blygråt lys, som kom fra en nedadgående eftermiddags sol; strålerne faldt igennem de mærkelige, halvt sorte vinduer.

Malerierne på disse vinduer var så tilsløret af sod , at Blake knap kunne dechifrere, hvad de havde repræsenteret, men ud fra antydningerne brød han sig ikke om det. Designet var stort set konventionelt, og hans viden om obskur symbolik fortalte ham meget om de gamle mønstre. De få helgener, som var afbiledet, havde udtryk, som let kunne kritiseres, mens et af vinduerne alene syntes at fremvise et mørkt rum med spiraler af besynderlig lys spredt over sig. Blake bemærkede at det spindselvævs-indhyllede kors over alteret ikke var af den almindelige slags, men lignede en oprindelig ankh eller et Crux Ansata fra Egypten.

I et sakristi i kirken bagved alteret fandt Blake et rådnende skrivebord og gulv til loft hylder med skimmelbelagte disintegrerende bøger. Her fik han for første gang et chok egnetlig objektiv rædsel, fordi bøgernes titler fortalte ham mange ting. Det fandtes de mørke, forbudte bøger, som de fleste raske mennesker aldrig havde hørt om, eller som de kun havde hørt om i lyssky, frygtsom hvisken; de forbudte og frygtede lagre af tvetydige hemmeligheder og ualmindelige formler, som var løbet ned gennem tiden fra menneskets ungdom og de tågede, fantastiske tider, som var før. Han havde selv læst mange af dem - en latinsk version af Necronomicon, den grusomme Liber Ivonis, den berygtede Cultes des Goules af Comte d’Erlette og Unaussprechlichen Kulten af von Junzt og Ludvig Prinns helvedsagtige De Vermis Mysteriis. Men der var andre, som han alene kendte ud fra deres rygte eller overhovedet ikke - Pnakotic manuskripterne, Dzyan bogen og et smuldrende eksemplar af aldels uidentificerbare karakterer, men med symboler og diagrammer, som var gysende genkendelige for den okkulte elev. I sandhed, så havde de vedvarende lokale rygter talt sandt. Dette sted havde engang været hjemsted for ondskab ældre end menneskeheden og dybere end det kendte univers. 

I det ødelagte skrivebord fandtes en gammel bog, indbundet i læder, med optegnelser af kryptografisk natur. Manuskriptet bestod af traditionelle symboler, der den dag i dag anvendes i astronomi, og i antikken i alkymi, astrologi og andre tvivlsomme kunstarter - enhederne for solen, månen, planeterne, aspekter og stjernetegn - her samlet i faste sider med tekst, med inddeling og paragrafer, som tydede på, at hvert symbol svarede til et alfabetisk bogstav.

I håbet om at løse kryptogrammet tog Blake denne bog i sin frakke lomme. Mange af de store bøger på hylderne fascinerede ham usigeligt, og han følte sig fristet til at låne dem på et tidspunkt. Han spekulerede på, hvordan de havde kunnet ligge uforstyrret i så lang tid. Var han den første til at overkomme den knugende, gennemtrængende frygt, som i omtrent tres år havde beskyttet dette øde sted mod besøgende?

Da han nu havde udforsket grundplannet omhyggeligt, pløjede Blake sig igennem støvet foran det spøgelsesagtige kirkeskib til en forhal, hvor han havde set en dør og en trappe, som han formodede ledte op til det sorte tårn og spir - som han var bekendt med fra lang afstand. Opstigningen var en kvælende oplevelse, for støvet lå tungt, mens edderkopperne havde gjort deres værste på den trange plads. Spiral-trappen havde stejle, smalle trin af træ, og nu og da passerede Blake et tåget vindue, hvor han svimlende kunne kigge ud over byen. Selvom han ikke havde set noget reb forneden, så forventede han at finde en klokke eller et spil af klokker i tårnet, hvis høje, smalle vinduer han så ofte havde studeret med sin kikkert. Her blev han skuffet; for da han nåede toppen af trappen, kunne han se, at tårnets kammer var ledigt, og klart helliget helt andre formål. 

Rummet, som var omkring fire gang fire fod, var svagt oplyst af fire høje vinduer, et på hver side med rammer som var i forrådnelse. Disse var blevet udstyret med stramme, uigennemsigtigt ovetræk, men disse var ligeledes ved at rådne væk. I centrum af det støv-fyldte rum stod en besynderlig sten-søjle, på omtrent fire fod i højden og to i diameter, dækket med bizarre, groft huggede, og helt uigenkendelige hieroglyffer. På denne søjle hvilede en metal-boks af en særlig asymmetrisk form; det hængslede låg stod åben, og indeni lå der, under et tykt lag støv, et æggeformet eller uregelmæssigt sfærisk objekt, som var omtrent fire tommer bredt. Omkring søjlen, i en grov cirkel, stod syv højryggede gotiske stole, stort set intakte, mens der bag dem, langs mørke panel-vægge, hængte syv kolossale billeder i et smuldrende, sort-malet materiale; disse lignede mere end noget andet kryptisk udhuggede kampesten fra Påskeøen. I et hjørne af det spindelvævs-indpakkede rum stod en stige, som var bygget ind i væggen, og som ledte op til en aflukket faldelem; denne måtte føre mod spiret uden vinduer.

Blake voksede sig mere vant til det svage lys, og han bemærkede nu besynderlige reliefer på den åbne boks af gult metal. Han nærmede sig og forsøgte at fjerne støv med hænderne og et lommetørklæde, og opdagede at figurerne var af en monstrøs og aldeles fremmedartet natur; de viste entiteter som, selvom de syntes levende, ikke lignede nogen kendt livsform udviklet på denne planet. Sfæren på omtrent fire tommer viste sig at være en næsten sort, rød-stribet polyeder, en mange-sidet form med mange uregelmæssige overflader; enten et besynderligt krystal af en art, eller et kunstig objekt udskåret og poleret ud af mineralsk materiale. Det rørte ikke bunden af boksen, men blev holdt ophængt ved hjælp af et metalbånd omkring sit centrum; dette bånd havde syv besynderligt designede udhæng, som strakte sig horisontalt fra boksens inderside, og derigennem understøttede polyederen. Stenen, i sin synlighed, udøvede på Blake den mest alarmerende fascination. Han kunne næsten ikke fjerne øjnene fra den, og da han kiggede på dens glimsende overflade, forestillede han sig næsten, at den var gennemsigtig, med halvt formede verdener inden i. I hans sind flød billeder af fremmede glober med titanske bjerge og uden tegn på liv, og stadig fjernere rum, hvor kun en svag rørelse i total mørke berettede om bevidsthed af nogen art.

Da han kiggede væk, var det for at lægge mærke til en særegen bunke støv i det fjerneste hjørne nær stigen til spiret. Hvorfor det fangede hans opmærksomhed kunne han ikke sige, men det var som om konturerne sendte en besked til det underbevidste af hans sind. Han trådte raskt hen imod det, og fjernede det hængende spindelvæv omkring sig, mens han gik. Han begyndte at ane noget grumt omkring bunken. Hånden og lommetørklædet afslørede snart sandheden. Det var et skelet, og det må have været der i lang tid. Tøjet var nedbrudt, men nogle knapper og fragmenter af stof viste et gråt sæt tøj. Der var andre dele af beviser - sko, nøglebundt, manchetter, en nål med et svundet mønster, en reporters badge med den gamle avis Providence Telegrams navn og en smuldrende tegnebog af læder. Blake undersøgte tegnebogen med interesse, og fandt adskillige regninger af antikveret dato, en celluid reklame-kalender fra 1893 samt nogle kort med navnet "Edwin M. Lillibridge", og et stykke papir dækket med notater forfattet med en kuglepen. 

Dette papir indeholdt meget af en forvirrende karakter, og Blake læste det hele grundigt ved det vestvendte vindue. Den usammenhængende tekst var som følger: 

"Prof. Enoch Bowen hjem fra Egypten maj 1844 - køber den gamle Free-Will Kirke i juli - hans arkæologiske arbejde & studier i det okkulte velkendt."

"Dr. Drowne, 4. Baptist, advarer mod Starry Wisdom i prædiken December 29, 1844. "
      
"Menigheden 97 ved udgangen af '45."

"1846 - 3 forsvinder - første omtale af Skinnende Trapezohedron."

"7 forsvinder 1848 - historier om menneske-ofringer begynder."

"Undersøgelse 1853 fører ikke til noget - historier om lyde."

"O'Malley fortæller om djævle-tilbedelse med boksen fundet i store egyptiske ruiner - siger de fremkalder noget, som ikke kan eksistere i lyset. Flygter ved lidt lys, og forsvinder ved stærkt lys. Derefter skal det fremmanes igen. Fik sandsynligvis dette fra bekendelse af Francis X. Feeney på dødsleje, som havde tilsluttet sig Starry Wisdom i '49. Disse mennesker siger, at den skinnende Trapezohedron viser dem himlen & andre verdener, og at Mørkets Hjemsøger fortæller dem hemmeligheder på den ene eller anden måde."

"Historien om Orrin B. Eddy 1857. De kalder det frem ved at stirre på krystallen & har deres eget hemmelige sprog."

"200 eller flere i Menig. 1863, eksklusive mændene foran."

"Irsk drenge angriber kirken i 1869, efter Patrick Regans forsvinden."

"Tilsløret artikel i J. Marts 14, '72, men folk taler ikke om det."

"6 forsvinder 1876 - hemmelig udvalg tilkalder borgmester Doyle." 

"Handling lovet Feb. 1877 - kirken lukker i april."

"Bande - Federal Hill drengene - truer Dr. - og kirkens mænd i maj."

"181 personer forlader byen før udgangen af '77 - ingen navne nævnes."

"Spøgelses-historier begynder omkring 1880 - forsøger at fastslå rigtigheden i reporten om at ingen mennesker har været i kirken siden 1877."

"Spørg Lanigan om fotografiet af stedet taget 1851." ...

Blake glattede papiret ud og samlede det i sin notesbog og placerede denne i sin jakke, hvorefter han kiggede på skelettet i støvet. Implikationerne af noterne var indlysende, og der kunne ikke være nogen tvivl om, at denne mand var ankommet til den forladte bygning for 42 år siden i sin søgen efter en nyheds-sensation, som ingen andre havde været modige nok til at forfølge. Måske havde ingen kendt til hans plan - hvem kunne vide? Men han var aldrig vendt tilbage til sin avis. Havde en modig undertrykt angst rejst sig og overrumplet ham og ombragt ham ved et hjerteslag? Blake bøjede sig over de skinnende knogler og noterede sig deres ejendmmelige tilstand. Nogle af dem var end ikke adskilt, mens andre var besynderligt opløste i enderne. Andre var mærkeligt gule med vage antydninger af forkulning. Denne forkulning fortsatte til fragmenter af tøjet. Kraniet var i en ejendommelig forfatning - plettet med gult, og med en forkullet åbning i toppen, som hvis en voldsom syre havde ædt sig igennem. Hvad der var sket med skelettet i de fire årtier af tavs ensomhed kunne Blake ikke forestille sig. 

Før han vidste af det, stirrede han igen på stenen, og lod den lokkende indflydelse fremkalde en tåget pragt i hans sind. Han så processioner af hætte- og robeklædte figurer, hvis konturer ikke var menneskelige, som stirrede ud over endeløse ørkener med udskårne, himmel-rækkende monoliter. Han så tårne og mure i uklare dybder under havet, og hvivler af rum, hvor strejf af sort tåge flød foran tynde rystelser af kold lyserød damp. Og bag alt dette anede han et uendeligt dyb af mørke, hvor solide og semi-solide former alene var kendt af disse tågede bevægelser, og flydende mønstre af kraft syntes at arrangere orden på kaos, og række en nøgle frem, en nøgle til alle paradokser og hemmeligheder, til alle verdener, vi kender.

Så blev fortryllelsen brudt af en gnavende, ubestemt panisk frygt. Blake følte, at han blev kvalt og vendte sig bort fra stenen, bevidst om en formløs fremmed eksistens, tæt på ham og stirrende på ham med en frygtelig intensitet. Han følte sig sammenviklet med noget - noget, som ikke var i stenen, men som havde kigget ud på ham - noget som ville følge ham uophørligt med erkendelse, som dog ikke var et fysisk blik. Det var tydeligt, at stedet gik ham på nerverne - på grund af det grusomme fund. Lyset var aftagende, og siden han ikke havde nogen lyskilde, vidste han, at han snart måtte forlade stedet.

Det var da, i det samlende tusmørke, at han troede, at han så et svagt spor af lys i den vanvittigt vinklede sten. Han havde forsøgt at kigge bort, men obskur tvang trak hans øjne tilbage. Var der en subtil glød af noget radioaktivt omkring tingen? Hvad havde den døde mands noter fortalt om den skinnende Trapezohedron? Hvad, forresten, var den forladte hule af kosmisk ondskab? Hvad var der sket her, og hvad kunne stadig lure i de fugle-afskrækkende skygger? Det virkede som om, at et flygtigt strejf af stærk stank havde rejst sig et sted tæt på, selvom kilden ikke var åbenbar. Blake greb låget på boksen og lukkede det hurtigt til. Låget var let at flytte på de mystiske hængsler, og det lukkede sig helt tæt over den utvivlsomt glødende sten.

På det skarpe klik ved aflukningen syntes en svag lyd af bevægelse at komme fra spirets evige mørke ovenover, bagved faldlemmen. Rotter, uden tvivl - det eneste levende væsen, som havde givet tegn fra sig i den tid, han havde været på dette forbandede sted. Og, alligevel, lyden af bevægelse havde skræmt ham fra vid og sans, så han var styrtet vildt ned af spiral-trappen, tværs over det uhyggelige skib, ned i den hvælvede kælder, ud midt på den øde plads i det tætte tusmørke, ned gennem Federal Hills myldrende og angst-fremkaldende gyder og stræder, mod mere genkendelige centrale gader, og videre til de hjemmevante belagte fortorve ved kollegie-distriktet.

I dagene, der fulgte, fortalte Blake ingen om sin ekspedition. I stedet læste han meget i særlige bøger, undersøgte mange års aviser nede i byen, og arbejdede, som i feber, på læderbindets kryptogram, som han havde fundet i det spindelvævs-indspundne sakristi. Koden, det kunne han hurtigt se, var ikke en simpel en; og efter en lang periode med bestræbelse følte han sig sikker på, at dens sprog ikke kunne være engelsk, latin, græsk, spansk, italiensk eller tysk. Åbenbart skulle han trække viden fra de dybeste brønde af sin mærkelige lærdom.

Hver aften vendte den gamle impuls med at stirre mod vest tilbage, og han så det sorte spir mellem glimtende tag, som i en fjern, halvt fantastisk verden; det var nu som om, at det havde eksisteret for ham i utallige år. Men det holdt et friskt minde af rædsel op for ham. Han kendte den onde arv, som det dækkede over, og med denne viden begyndte hans perception at løbe amok på mange mærkelige nye måder. Forårets fugle kom tilbage, og mens han betragtede dem i solnedgangens lys fantaserede han om, hvordan de undgik det magre, ensomme spir, som aldrig før. Når en flok nærmede sig overvejede han, hvorledes de ville spredes og gribes af panisk forvirring - og han kunne forestille sig de vilde fuglelyde, som aldrig nåede frem over de mellemliggende mil.

Det var i juni, at Blakes dagbog fortalte om hans sejr over kryptogrammet. Teksten var, fandt han, forfattet i det mørke Aklo sprog, som blev anvendt af visse onde sekter i antikken, og som han havde lært igennem tidligere undersøgelser. Dagbogen er mærkeligt tilbageholdende om det, han havde tydet, men han var entydigt imponeret og desorienteret af sine resultater. Der er henvisninger til en Mørkets Hjemsøger, som vækkes ved stirren ind i den skinnende Trapezohedron, og vanvittige gisninger om de sorte bugter af kaos, hvorfra væsenet er kaldet. Det omtales som et væsen, der kender al viden, og kræver uhyrlige ofre. Nogle af dagbogens sider viser frygt for tingen; han betragtede det som fremmanet, vandrende omkring; men han tilføjer, at gadelygterne danner et bolværk, som ikke kan krydses.

Tidligt i juli suppleres Blakes sider på mærkelig vis af aviserne, dog på en så kort og afslappet måde, at det kun er dagbogen som tildeler disse bidrag nogen generel opmærksomhed. Det fremgår, at en ny frygt var vokset frem på Federel Hill, da en fremmed havde fundet vej til den frygtede kirke. Italienerne hviskede om uvante bevægelser, bump og skraben i det mørke spir, og opfordrede deres præster til at uddrive en entitet, som jagede dem i deres drømme. Noget, sagde de, vogtede konstant ved en dør for at se, om det var mørkt nok til at vove sig frem. Artikler nævnte den gamle lokale overtro, men fejlede i forsøget på at kaste noget lys over baggrunden for rædselen. Det var tydeligt, at dagens unge reportere ikke var antikvarere. Når Blake skrev om disse hændelser i sin dagbog, udtrykte han en særlig fortrydelse, og talte om sin pligt til at begrave den skinnende Trapezohedron og om at drive det bort, som han havde fremmanet ved at trænge ind i det hæslige spir. På samme tid, udviser han en farlig grad af fascination, og indrømmer en morbid længsel - som endog gennemtrænger hans drømme - efter at besøge det forbandede tårn igen, og endnu engang stirre ind i den skinnende stens kosmiske hemmeligheder.









 
